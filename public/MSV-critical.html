<html xmlns="http://www.w3.org/1999/xhtml" xmlns:idhmc="http://idhmc.tamu.edu/" xmlns:xi="http://www.w3.org/2001/XInclude" xmlns:xs="http://www.w3.org/2001/XMLSchema"><head><meta http-equiv="Content-Type" content="text/html; charset=UTF-8"></meta><link href="stylesheets/manuscript.css" rel="stylesheet" type="text/css"></link><title>British Library, MS V-critical</title><!--XML source info 
        
            
                The Siege of Jerusalem Electronic Archive
                MS V
                Anonymous
                
                    
                        Stinson
                        Timothy
                        Linwood
                    
                
                Encoding revisions and addition of verse divisionsJohn Ivor Carlson
            
            xxx kb
            
                
                
                
                
                    No part of this publication may be reproduced, stored in a retrieval system, or transmitted in any form or by any means, electronic, mechanical, or otherwise, without the written permission of the publisher.
                
                
            
            
                
                    
                    
                        United Kingdom
                        London
                        British Library
                        Cotton Vespasian E.xvi
                        V
                    
                    
                        
                            [The Siege of Jerusalem]
                            
                            
                            
                            
                            
                        
                        
                            etc.
                        
                    
                    
                        
                            
                        
                        
                            
                        
                        
                            
                                
                            
                        
                    
                    
                
            
        
        

        
        
            
                Latin
                French
                German
            
            
                
                
                
                
            
        
        
            Created new header and reorganized structure.
            Applied new word-level tagging and other large-scale revisions.
            Added verse divisions using XSL scripts.
        
    --></head><body class="contentArea"><h1>British Library, MS Cotton Vespasian E.xvi (V)</h1><span id="div1"><br /><a href="/V070r-image.html" target="_blank"><img src="images/V070r-thumbnail.jpg" class="image"></img></a><div><h2 align="center">Passus 
                One
            </h2><span class="line">Ouerlokes euery lyne  vnto þe last ende </span><br /><span class="line">Burdes werin born adowne  . and þe berin rises </span><br /><span class="line">Calles counceill anone  . kithes his speche </span><br /><span class="lineMarker">V 4 (HL 969)</span><span class="line">ye ben borin of my blood  . þat me best wolde </span><br /><span class="line">My sonne is next mysilve  . and oþer sibbe many </span><br /><span class="line">Sir sabynne of surry  . a segge þat I trust </span><br /><span class="line">And oþer frendes full fele  . þat feithe owen to me </span><br /><span class="lineMarker">V 8 (HL 973)</span><span class="line">Nowe is me bodeworde broght  · of blisse frome Rome </span><br /><span class="line">To be lorde of þat lede  . þe lettres speken </span><br /><span class="line">Sir Sabynne of Surry  · sey þe behoves </span><br /><span class="line">howe I may save myself  · and I so wrought </span><br /><span class="lineMarker">V 12 (HL 977)</span><span class="line">For I haue holy hight  · here forto lende </span><br /><span class="line">Til þis gates ben gate  · and yolden þe keyes </span><br /><span class="line">Sithen þis touerd town  · taken at my wille </span><br /><span class="line">And venge me on þis hethen  · þat þis holde kepyn </span><br /><span class="lineMarker">V 16 (HL 981)</span><span class="line">Beten and brusten down  · þis bretages higȝ </span><br /><span class="line">þat no stone in þis steed  stonde vpon oþer </span><br /><span class="line">kythe þi counseiłł sir knyght  · þe kyng to hym said </span><br /><span class="line">For I will wirche by þi wille  · yf worship may folowe </span><br /><span class="lineMarker">V 20 (HL 985)</span><span class="line">þanne said sir Sabynne  · semeliche lord </span><br /><span class="line">we ben wyes þe with  · þi worship to furthir </span><br /><span class="line">Of longe tyme belaft  · and ledes þine own </span><br /><span class="line">þat we done is þy dede  · þere may noman deme elles </span><br /><span class="lineMarker">V 24 (HL 989)</span><span class="line">þe doom demed was þere  who dos by anoþer </span><br /><span class="line">he shałł be souerayn hymsilve  seen in þis werke </span><br /><span class="line">For as ferfurthe is þe freek  . at þe fire ende </span><br /><span class="line">þat fleis þe felle  . as þat foot holdes </span><br /><span class="lineMarker">V 28 (HL 993)</span><span class="line">Betakes titus youre sonne  . þis towne forto kepe </span><br /><span class="line">And to þe doughty duke  domacian his brothir' </span><br /><br /><a href="/V070v-image.html" target="_blank"><img src="images/V070v-thumbnail.jpg" class="image"></img></a><span class="line">And here I holde vp myn honde  . with hem forto lende </span><br /><span class="line">With all þe herte þat I haue  . while my lyf lastes </span><br /><span class="lineMarker">V 32 (HL 997)</span><span class="line">And þou shalt riden to Rome  . and resceiue þe crowne </span><br /><span class="line">In honoure Emperoure to be  . as þine shapes </span><br /><span class="line">So may þe couenut be kepte  þat þou to crist madest </span><br /><span class="line">þyself hit does þi soudioures doon  . be þine assent worchyn </span><br /><span class="lineMarker">V 36 (HL 1001)</span><span class="line">þanne with a lyons look  . he left vp his eyen </span><br /><span class="line">Turnes to Titus anone  . and hym þe tale shewed </span><br /><span class="line">And as sir Sabynne had said  · he hym sone grauntes </span><br /><span class="line">To biden with his broþer  . till þe burgȝ be yolden </span><br /><span class="lineMarker">V 40 (HL 1005)</span><span class="line">I shall tarye on this towne  . til I hit taken haue </span><br /><span class="line">And maad weies þrougȝ þe wałł  . for waynnes and cartes </span><br /><span class="line">Sure heestes to holde  yif vs hap tides </span><br /><span class="line">Or here hewen be  · or I harmes passe </span><br /><span class="lineMarker">V 44 (HL 1009)</span><span class="line">A booke on a brood shelde  · was broght forto swere </span><br /><span class="line">Barnes boden to her handes  and barons hit kysten </span><br /><span class="line">To be leel to þe lord  . þat hem leed shuld </span><br /><span class="line">sir Titus þe trewe kyng  . tiłł þey þe town haddyn </span><br /><span class="lineMarker">V 48 (HL 1013)</span><span class="line">Fayn as foule of þe day  . was þe kyng þanne </span><br /><span class="line">kysses his knyghtes anone  . and saies with carfułł wordes </span><br /><span class="line">My wele and my worship  · ye welden and kepe </span><br /><span class="line">For þe tresoure of my trouthe  . on þe town honges </span><br /><span class="lineMarker">V 52 (HL 1017)</span><span class="line">I nolde þis town were vntane  . and þis toures high </span><br /><span class="line">For ałł þe glowand goold  vndir god riche </span><br /><span class="line">Ne no stone in þe steed  . stondand were leved </span><br /><span class="line">But ałł ouerturned and tilte  . temple and oþer </span><br /><span class="lineMarker">V 56 (HL 1021)</span><span class="line">Thus laughten he leve  · at his ledes ałł </span><br /><span class="line">Went wepand away  . and on þe walle lokes </span><br /><span class="line">Praies god as he goos  . hem grace to sende </span><br /><span class="line">To holden þat they hight  and neuer her hertes chaunge </span><br /><br /><a href="/V071r-image.html" target="_blank"><img src="images/V071r-thumbnail.jpg" class="image"></img></a><span class="lineMarker">V 60 (HL 1025)</span><span class="line">Nowe is vaspasian went  ouer þe vale stremes </span><br /><span class="line">Even entred into Rome  . and Emperoure maked </span><br /><span class="line">And Titus for þe tithandes  · has made so mekell Ioye </span><br /><span class="line">þat in his senewes sodainly  . a seknesse is fallen </span><br /><span class="lineMarker">V 64 (HL 1029)</span><span class="line">þat freek for þe fainesse  . of his fadir blisse </span><br /><span class="line">with a crampe &amp; a colde  caught was so harde </span><br /><span class="line">þat his fistes and his feet  fyngres and Ioyntes </span><br /><span class="line">weryn letchy as a leeke  . and lorn haddin þeire strengthe </span><br /><span class="lineMarker">V 68 (HL 1033)</span><span class="line">he croked agayn kynde  and a creple waxe </span><br /><span class="line">whanne þey sawen hym so  . many a segge weped </span><br /><span class="line">þey senten to þe Citee  and soughten a leche </span><br /><span class="line">þat coude keuer þe kyng  . and condit hym deluered </span><br /><span class="lineMarker">V 72 (HL 1037)</span><span class="line">whanne þey þe Cite had sought  . with segges aboute </span><br /><span class="line">Finde coude þey no freek  . þat of surgery coude </span><br /><span class="line">Saue one Iosephus  surgian was noble </span><br /><span class="line">And he graunted forto come  with agooda good wille </span><br /><span class="lineMarker">V 76 (HL 1041)</span><span class="line">whanne he was comyn to þe kyng  . and þe cause wiste </span><br /><span class="line">why þe seg sodainly  in seknesse was fallen </span><br /><span class="line">Till he had kithe his cure  . condit he askes </span><br /><span class="line">And for a berin of þe burgh  . þat he bryngen wolde </span><br /><span class="lineMarker">V 80 (HL 1045)</span><span class="line">The kyng was glad and graunted  . ałł þat þe gom desires </span><br /><span class="line">And he ferked hym furthe  and fetched belyve </span><br /><span class="line">A man to þe mody kyng  . þat he moste hated </span><br /><span class="line">And in brynges þe berin  to his beddes side </span><br /><span class="lineMarker">V 84 (HL 1049)</span><span class="line">whanne Titus saugȝ þe segge  sodainly with eye </span><br /><span class="line">his hert in hoote ire  . sodainly arises </span><br /><span class="line">þe blode beganne with þe heete  . to breed in þe veynes </span><br /><span class="line">And þe senewes to comforte  . in þe selve wise </span><br /><span class="lineMarker">V 88 (HL 1053)</span><span class="line">Feete and all þe fettures  . as þey beforn weryn </span><br /><span class="line">Comyn tiłł þeire own kynde  . and þe kyng rises </span><br /><br /><a href="/V071v-image.html" target="_blank"><img src="images/V071v-thumbnail.jpg" class="image"></img></a><span class="line">Thankes god of his grace  . and þe good leche </span><br /><span class="line">Of all save only his enemy  . was so to hym broght </span><br /><span class="lineMarker">V 92 (HL 1057)</span><span class="line">þanne said Iosephus sir  . þis segge has þe holpen </span><br /><span class="line">And he hatȝ ben þy bote  . þougȝ þou hym bale woldist </span><br /><span class="line">þerfore graunte hym grace  . for his good dede </span><br /><span class="line">And frende with þy foman  þat frendship hatȝ shewed </span><br /><span class="lineMarker">V 96 (HL 1061)</span><span class="line">þe kynge saughtled with þe segge  . þat hym saved had </span><br /><span class="line">And graunted hym grace  . to gone where hym liked </span><br /><span class="line">Of Iosephus he made Ioye  and Iewelles hym raught </span><br /><span class="line">Beysauntes byes of goold  . broches and rynges </span><br /><span class="lineMarker">V 100 (HL 1065)</span><span class="line">But all forsakes þe segge  . and to þe Cite yede </span><br /><span class="line">But with Condit as he came  . kepes he no more </span><br /><span class="line">Titus seges þe town  . her tene is on honde </span><br /><span class="line">For harde hungre and heete  . þat hem is bewarpen </span><br /><span class="lineMarker">V 104 (HL 1069)</span><span class="line">Nowe of þe teen in þe town  . were forto say . </span><br /><span class="line">what moreyne and myschieff  . for mete is befallen </span><br /><span class="line">For iiij daies beforn  . þey no food haddin </span><br /><span class="line">Noþer Fissȝ ne flessȝ  . freeke forto bite </span><br /><span class="lineMarker">V 108 (HL 1073)</span><span class="line">Breed ne brothe  . ne beste vpon lyve </span><br /><span class="line">water ne windregges  . but wepyng of hemselve </span><br /><span class="line">Olde sheldes &amp; shone  . sharpely þey eten </span><br /><span class="line">Suche was liuelode for ladies  . þat somtyme were sȝene </span><br /><span class="lineMarker">V 112 (HL 1077)</span><span class="line">And fele for defaute  fellen to grounde </span><br /><span class="line">Dede as a durnaile  . eche day many C </span><br /><span class="line">woo waked þicke  as wolves þey ferde </span><br /><span class="line">þey had nought in viij daies  . ones þeire womfułł </span><br /><span class="lineMarker">V 116 (HL 1081)</span><span class="line">And one marion a mylde wif  . for defaute of foode </span><br /><span class="line">her own barm þat she bare  . brad hit on þe gledes </span><br /><span class="line">Rostes rib and rigge  . with reufull wordes . </span><br /><span class="line">And said sonne on eche side  . oure sorowe comes on honde </span><br /><span class="lineMarker">V 120 (HL 1085)</span><span class="line">Bataille withouten burgȝ  . oure bodies to quelle </span><br /><br /><a href="/V072r-image.html" target="_blank"><img src="images/V072r-thumbnail.jpg" class="image"></img></a><span class="line">withynne is hungur so hoote  . þat negȝ oure hertes bresten </span><br /><span class="line">þerfore yelde þat I þe yafe  . and againe turne </span><br /><span class="line">þntre þere þou oute come  . and etes a shuldre </span><br /><span class="lineMarker">V 124 (HL 1089)</span><span class="line">þe smel arose of þe roste  . right in þe strete </span><br /><span class="line">þat fele fastaunde folke  . felten þe sauoure </span><br /><span class="line">Sonne þey dasshedin þe doire  &amp; said dien shulde þe barin </span><br /><span class="line">þat in myscheff had from men  good mete leyned </span><br /><span class="lineMarker">V 128 (HL 1093)</span><span class="line">þanne said þe worthy wif  in woode hungre </span><br /><span class="line">Myn owne barm haue I brede  and þe bones gnawen </span><br /><span class="line">yette haue I saved you some  . and a side fette </span><br /><span class="line">Of þe barin þat she bare  . and al her blood chaunged </span><br /><span class="lineMarker">V 132 (HL 1097)</span><span class="line">Furthe wente þey for woo  . wepande sore </span><br /><span class="line">And said allas in þis liffe  . howe longe shułł we dwelle </span><br /><span class="line">yit were bettre at a braide  . in bataille to die </span><br /><span class="line">þanne þus in langur to leve  . and lengthe oure pyne </span><br /><span class="lineMarker">V 136 (HL 1101)</span><span class="line">þanne þey demed a doom  . þat diel was to here </span><br /><span class="line">To voide ałł to vile dethe  þat vitaille destroiden </span><br /><span class="line">wymmen and werke folke  . þat werin of eelde </span><br /><span class="line">þat nought stoden in stede  but þe store marrede </span><br /><span class="lineMarker">V 140 (HL 1105)</span><span class="line">After touchede of atrewea trewe  . to trete with þe lorde </span><br /><span class="line">But Titus wolde nought graunte  . for gile þat gomes þought </span><br /><span class="line">For he is wis þat is ware  . or hym woo happes </span><br /><span class="line">Ay with falsede on feere  . is faire forto dele </span><br /><span class="lineMarker">V 144 (HL 1109)</span><span class="line">To worche vndir þe walles  . waies þey casten </span><br /><span class="line">whanne Titus wolde no trewe  . to þe towne graunten </span><br /><span class="line">with masons and mynours  . to myne þey begonne </span><br /><span class="line">And grubbes fast vndir þe grounde  / &amp; lorde gyf vs Ioye </span><br /></div><div><h2 align="center">Passus 
                Two
            </h2><span class="lineMarker">V 148 (HL 1113)</span><span class="line">As Titus after on a tyme  . abouten þe towne rides </span><br /><span class="line">with lx speres of þe sege  . seggez a fewe </span><br /><span class="line">by þe dike as he rode  . oute of a caue </span><br /><span class="line">A busshement brake oute  . alle of bright hevedes </span><br /><span class="lineMarker">V 152 (HL 1117)</span><span class="line">vC fightande men  . felle hem aboute </span><br /><span class="line">In Iepons and hauberkes  Iewes þey were </span><br /><br /><a href="/V072v-image.html" target="_blank"><img src="images/V072v-thumbnail.jpg" class="image"></img></a><span class="line">þey haddyn wrought a wey  and vndir þe walles myned </span><br /><span class="line">And Titus turnes hym to  withouten tale more </span><br /><span class="lineMarker">V 156 (HL 1121)</span><span class="line">Shaftes sheuered were sone  sheldes were prissed </span><br /><span class="line">Many a segge þrougshotte  . with þe sharp ende </span><br /><span class="line">Bernes and bright Irne  . blody beronne </span><br /><span class="line">And many a barin at a braid  . brusshed to þe dede </span><br /><span class="lineMarker">V 160 (HL 1125)</span><span class="line">þey hewen apon hard steel  . with full hettiłł wille </span><br /><span class="line">þat þe fire out fleigh  . as of Flinte stones </span><br /><span class="line">Of þe helme and þe heed  . hewen togedre </span><br /><span class="line">þe stumpe vndir þe steed feet  . in þe steel laste </span><br /><span class="lineMarker">V 164 (HL 1129)</span><span class="line">þe yong duke domycyan  . of þe dene herde </span><br /><span class="line">And Issues oute of þe oost  with C speres </span><br /><span class="line">þey fellin þe false folke abouten  . and felden hem sone </span><br /><span class="line">As bestes bretned hem ałł  and has his brothre holpyn </span><br /><span class="lineMarker">V 168 (HL 1133)</span><span class="line">Thanne Titus toward his tent  . turnes belyve </span><br /><span class="line">And makes mynours and men  . þe myne forto stopp </span><br /><span class="line">After propheres hem pees  . for pitee þat he hadde </span><br /><span class="line">whanne he wist of þeire woo  . þat were within closed </span><br /><span class="lineMarker">V 172 (HL 1137)</span><span class="line">But Ione þe sinfułł man  . þat ałł þe Iewes ladde </span><br /><span class="line">Anoþer Symond of assent  . forsoken þe profre </span><br /><span class="line">And seid leuer in þat liff  . lyngen hem were </span><br /><span class="line">þanne any renk out of Rome  . shulde reioisse of þere sorowe </span><br /><span class="lineMarker">V 176 (HL 1141)</span><span class="line">Sale in þe Cite  was seson be þanne </span><br /><span class="line">was nought for beisaunt to bye  þat men bite myght </span><br /><span class="line">For a ferthyng worth of foode  floreins C </span><br /><span class="line">Princes proferin in þe towne  . to paien in þe fiste </span><br /><span class="lineMarker">V 180 (HL 1145)</span><span class="line">But ałł was botles bale  . for whoso brede hadde </span><br /><span class="line">Ne wolde a gobet haue gevynne  . for golde apon erthe </span><br /><span class="line">wymmen falewode fast  &amp; þere face chaunged </span><br /><span class="line">For feinte þey fellin downe  . þat so faire weren </span><br /><span class="lineMarker">V 184 (HL 1149)</span><span class="line">SummenSum men swollen as swyne  . &amp; sume swarte waxen </span><br /><span class="line">Summe were lene on to look  as launterne hornes </span><br /><span class="line">þe moreyne wax so moche  . þat noman coude telle </span><br /><span class="line">where to berien in þe burgȝ  bodies þat were dede </span><br /><br /><a href="/V073r-image.html" target="_blank"><img src="images/V073r-thumbnail.jpg" class="image"></img></a><span class="lineMarker">V 188 (HL 1153)</span><span class="line">But wente with hem to þe walle  . &amp; warpen hem ouer </span><br /><span class="line">In þe deep of þe dyke  . þe dede down fellyn </span><br /><span class="line">whanne to Titus þe tale tolde was  . of god he tas witnesse </span><br /><span class="line">þat he profered hem pees  . and pete on hem hadde </span><br /><span class="lineMarker">V 192 (HL 1157)</span><span class="line">þanne preied he Iosephus to preche  to þe peple &amp; hem forto lerne </span><br /><span class="line">Forto saven hemself  . and þe Cite yelden </span><br /><span class="line">But sone folkes þer sawe  . so forto worche </span><br /><span class="line">with Symont  . þat oþer segge þat ałł þe Cite laddyn </span><br /><span class="lineMarker">V 196 (HL 1161)</span><span class="line">Mekełł peple for þe preching  . atte posterne yates </span><br /><span class="line">Turned out of þe towne  . and Titus besechin </span><br /><span class="line">To forgyven hem þat gilte  . þat þey to criste wroghten </span><br /><span class="line">And he grauntes hem grace  . &amp; gailer betaught </span><br /><span class="lineMarker">V 200 (HL 1165)</span><span class="line">whanne þey mette with mete  . vnmyghty þey were </span><br /><span class="line">Eny foode to defye  . so feinte was þeire strengthe </span><br /><span class="line">Fułł þe guttes of golde  þe gomes echon hadde </span><br /><span class="line">Or þeire fomen shuld þem foonge  . her floreynes þei eten </span><br /><span class="lineMarker">V 204 (HL NaN)</span><span class="line">whanne hit was broght vpon broode  . ledes hem slowen </span><br /><span class="line">þey slitten eueriche gomme  and þe goolde token </span><br /><span class="line">Faynner of þe floreines  . þanne of þe frekes alle </span><br /><span class="line">yette were þe yates vnshette  tille two yeres ende </span><br /><span class="lineMarker">V 208 (HL 1174)</span><span class="line">So longe þey soughten hit by seege  . or þey þe Citee haddyn </span><br /><span class="line">xiC thousande of Iewes  . in þe same tyme </span><br /><span class="line">Swelte while þe swyng laste  . by swerde &amp; by hongre </span><br /><span class="line">Nowe Titus councełł has tane  . þe towne to assaile </span><br /><span class="lineMarker">V 212 (HL 1178)</span><span class="line">To wynne hit on ałł wise  . of werlawes handes </span><br /><span class="line">And neuer pete ne pees  proferen hem more </span><br /><span class="line">Ne gome þat he geten may  . to no grace taken </span><br /><span class="line">þey armed hem als tytte  . ałł for þe werre </span><br /><span class="lineMarker">V 216 (HL 1182)</span><span class="line">Turned even to þe towne  with trumpes and pipes </span><br /><span class="line">with Nacornes &amp; grete noise  . neghen þe walles </span><br /><span class="line">þere many a styff man in stoure  stondes on lofte </span><br /><span class="line">Sir Sabynne of surry  . tille a side yede </span><br /><span class="lineMarker">V 220 (HL 1186)</span><span class="line">þe yonge Duke Domyncyan  yede tiłł anoþer </span><br /><br /><a href="/V073v-image.html" target="_blank"><img src="images/V073v-thumbnail.jpg" class="image"></img></a><span class="line">v . Mille . of fyghtande men  . aither freek hadde </span><br /><span class="line">with many maners of engines  &amp; mynours ynoghe </span><br /><span class="line">And Titus at þe grete gate  . with x Mille helmes </span><br /><span class="lineMarker">V 224 (HL 1190)</span><span class="line">Markes mynours at þe walle  . þere þey myne shulden </span><br /><span class="line">On eche side for assaute  . þey setten engynes </span><br /><span class="line">And bolde breinyedde meen  . in belfreis highe </span><br /><span class="line">þanne was but doel and dene  . as ałł adowne shulde </span><br /><span class="lineMarker">V 228 (HL 1194)</span><span class="line">So eche leuande lede  . lasshes on othire </span><br /><span class="line">In eche cornere was cry  . cratching and wepyng </span><br /><span class="line">And many a segge at þe saute  sought to þe grownde </span><br /><span class="line">Sir Sabynne of surry  while þe saute laste </span><br /><span class="lineMarker">V 232 (HL 1198)</span><span class="line">laied a ladder to þe walle  . and on lofte clymbes </span><br /><span class="line">wanne vp to þe walle  . þougȝ hym woo happed </span><br /><span class="line">And vp standes on þe walle  . in his steel weede </span><br /><span class="line">vj  . he slowe on þe walle . sir Sabynne hymsilven </span><br /><span class="lineMarker">V 236 (HL 1202)</span><span class="line">þe vije  . hit apon hym an vnhende dente </span><br /><span class="line">þat þe braine oute braste  . at bothe nase þirles </span><br /><span class="line">And Sabynne dede of þe dente  . in þe dike falles </span><br /><span class="line">þanne Titus wepes for woo  . and waries þe stounde </span><br /><span class="lineMarker">V 240 (HL 1206)</span><span class="line">Sithen he þat lorde has lorin  . þat euer he love shulde </span><br /><span class="line">For nowe is a Duke dede  . þe doughtiest I trowe </span><br /><span class="line">þat euer steed bestrode  . oþer steel werede </span><br /><span class="line">þanne Titus on þe same side  . settes an Engyne </span><br /><span class="lineMarker">V 244 (HL 1210)</span><span class="line">A sowe wrought for þe werre  . and to þe walle drives </span><br /><span class="line">þat all  . ouerwalte whereso hit wente . and weies made C . </span><br /><span class="line">weren dede of þe dente  . and in þe dike laften </span><br /><span class="line">Thanne Titus hevis vp his honde  . and hevyn kyng þankes </span><br /><span class="lineMarker">V 248 (HL 1214)</span><span class="line">þat þey þe Duke isDukeis dethe  . so dere haue ybought </span><br /><span class="line">þe Iewes þanne praied for pees  . þis was þe paske even </span><br /><span class="line">And to þe commeliche kyng  . þe keies out raghten </span><br /><span class="line">Nay traitoures quod Titus  . nowe takes hem youreselven </span><br /><span class="lineMarker">V 252 (HL 1218)</span><span class="line">Shall no warde on þe walle  . vs þe wey setten </span><br /><span class="line">we haue geten vs a gate  . agains youre wille </span><br /><span class="line">þat shall be setteled forsothe  . on youre sory kynde </span><br /><span class="line">yette or þe yates vnshette  were all þe yere tyme </span><br /><br /><a href="/V074r-image.html" target="_blank"><img src="images/V074r-thumbnail.jpg" class="image"></img></a><span class="lineMarker">V 256 (HL 1222)</span><span class="line">Ouer þe Citee were seen  selcouthe þynges </span><br /><span class="line">A bright brennaunde swerde  ouer þe burgȝ hanged </span><br /><span class="line">withouten holde or helpe  . save god isgodis owne </span><br /><span class="line">Armed men in þe eire  . vppon wondir wise </span><br /><span class="lineMarker">V 260 (HL 1226)</span><span class="line">werin ouer þe Cite seen  . many sundry tymes </span><br /><span class="line">A calf agains kynde  . calved in þe temple </span><br /><span class="line">An ewe euede a lambe  at þe offring tyme </span><br /><span class="line">A wy cried on þe walle  . wondirly loude </span><br /><span class="lineMarker">V 264 (HL 1230)</span><span class="line">Vois of eest vois of west  . vois of foure wyndes </span><br /><span class="line">And said woo woo  . worthe vppon bothe </span><br /><span class="line">Ierusalem . þe Iewes towne  . and þe Ioly temple </span><br /><span class="line">þe same tyme þe towne  . was taken and graunted </span><br /><span class="lineMarker">V 268 (HL 1234)</span><span class="line">Yette said þe wy on þe walle  . one worde more </span><br /><span class="line">woo to þe worthy woone  . and woo to hymselven </span><br /><span class="line">And dede whanne he had said  . þrougȝ dent of a slynge </span><br /><span class="line">Vp yeden þe yates anone  . þey yolden hem alle </span><br /><span class="lineMarker">V 272 (HL 1242)</span><span class="line">withouten breinye or brigȝt wede  . in þeire bare shertes </span><br /><span class="line">From þe none to þe nyght  . neuer þey cesed </span><br /><span class="line">But ay man after man  mercy besoughten </span><br /><span class="line">Titus þanne into þe towne  . takes þe way </span><br /><span class="lineMarker">V 276 (HL 1246)</span><span class="line">Myght no man stonde in þe stretes  for stynke of dede corses </span><br /><span class="line">þe peple on þe pament  . was pete to beholde </span><br /><span class="line">þat were enfamyned for faute  . whanne þey fode wanted </span><br /><span class="line">was noght on ladies beleft  but þe hide and bones </span><br /><span class="lineMarker">V 280 (HL 1250)</span><span class="line">þat were fresshe tofore  . and faire to beholde </span><br /><span class="line">Burgeis with belies  . as barełł or þat tyme </span><br /><span class="line">were no gretter þanne a grehonde  . to gripe in þe middell </span><br /><span class="line">Titus taries noght for þat  . but to þe temple wendes </span><br /><span class="lineMarker">V 284 (HL 1254)</span><span class="line">þat was all railled þe roof  . with rubies grete </span><br /><span class="line">with peerles and baleis  . þat ałł þe place ferde </span><br /><span class="line">As glemende as golde fire  . þat on golde flikes </span><br /><span class="line">þe durres fułł of diamaundes  . dreven were þicke </span><br /><span class="lineMarker">V 288 (HL 1258)</span><span class="line">Made fułł gynfully  . witȝ margery perles </span><br /><br /><a href="/V074v-image.html" target="_blank"><img src="images/V074v-thumbnail.jpg" class="image"></img></a><span class="line">þat ay lemed ligȝt  . as laumpes þey shyne </span><br /><span class="line">þurt no candełł be kindelled  . clerkes see to rise </span><br /><span class="line">þe Romaines waiten on þe werke  . and warien þe Iewes </span><br /><span class="lineMarker">V 292 (HL 1262)</span><span class="line">þat euer so preciouse a place  . shuld perisshe for synne </span><br /><span class="line">Out þe tresoure to take  . Titus commaundes </span><br /><span class="line">And downe to betin þe belde  . and brenne it to þe erthe </span><br /><span class="line">þere was plente in place  . of many preciouse stones </span><br /><span class="lineMarker">V 296 (HL 1266)</span><span class="line">grete gaddes of goolde  . whoso gripe luste </span><br /><span class="line">Plates peces of price  . and polshed vessełł </span><br /><span class="line">Bassins of brent goold  . and mekle brigȝt gere </span><br /><span class="line">Peleres massy made  . of metalles fele </span><br /><span class="lineMarker">V 300 (HL 1270)</span><span class="line">In copper' craftely caste  . and in clene silvir' </span><br /><span class="line">Peinted with pure golde  . ałł þe place ouer </span><br /><span class="line">The Romaines rente it down  . and to Rome ledden </span><br /><span class="line">whanne þey þe Cite had sougȝt  . in þe selve wise </span><br /><span class="lineMarker">V 304 (HL 1274)</span><span class="line">Tełł coude no tonge þe  . tresoure þat þe founde </span><br /><span class="line">Iuelles for Ioly men  . gemmes fułł riche </span><br /><span class="line">And floreines of fyne golde  . no freek wanted </span><br /><span class="line">Riche pelure and palle  . princes to were </span><br /><span class="lineMarker">V 308 (HL 1278)</span><span class="line">Beisauntes bies of goolde  . broches and rynges </span><br /><span class="line">Clene cloþes of silke  . cartes to fulle </span><br /><span class="line">wherof wanted no wy  . but chese what hym liked </span><br /><span class="line">Nowe masons and mynoures  . haue þe moolde sougȝt </span><br /><span class="lineMarker">V 312 (HL 1282)</span><span class="line">with pycoyse and oþer crafte  . perced þe walles </span><br /><span class="line">hewen þrougȝ hard stone  . and drof hem to grounde </span><br /><span class="line">þat ałł derked þe dike  . of duste and of poudre </span><br /><span class="line">So þey wrought at þe walle  . all þe weke tyme </span><br /><span class="lineMarker">V 316 (HL 1286)</span><span class="line">Tiłł ałł þe riche Cite  was so sued aboute </span><br /><span class="line">Ałł þey made pleine  . þere þe walle stoode </span><br /><span class="line">Bothe temple and toure  and ałł þe towne ouer </span><br /><span class="line">þere was no stone in þe steed  . stondaun? on lofte </span><br /><span class="lineMarker">V 320 (HL 1290)</span><span class="line">Morter ne mud wall  but to mukke fellin </span><br /><span class="line">Noþer tymbre ne tre  . on temple ne oþere </span><br /><span class="line">But down betin and brente  . ałł to blak erthe </span><br /><span class="line">whanne þe temple was ouertelte  . Titus commaundes </span><br /><span class="lineMarker">V 324 (HL 1294)</span><span class="line">In plowes to putte  . and ałł þe place ere </span><br /><br /><a href="/V075r-image.html" target="_blank"><img src="images/V075r-thumbnail.jpg" class="image"></img></a><span class="line">Sithen þey sewen hit with salte  . and seyden þis wordes </span><br /><span class="line">Nowe þis stalwortȝ steede  . distroied is foreuer </span><br /><span class="line">And sithenne Titus was sette  . in a seege riche </span><br /><span class="lineMarker">V 328 (HL 1298)</span><span class="line">To iuge þe Iewes  . a Iustice hymsilven </span><br /><span class="line">Criours called hem furthe  . as þey þat crist slowen </span><br /><span class="line">And bade Pylat appiere  . þat prouost was þanne </span><br /><span class="line">Pylat profferes hym furth  . appieres atte barre </span><br /><span class="lineMarker">V 332 (HL 1302)</span><span class="line">And Titus freines þe freek  ałł with faire wordes </span><br /><span class="line">whanne crist of dawe was done  . and to þe dede yode </span><br /><span class="line">Of þe hethyng þat he had  . and þe harde woundes </span><br /><span class="line">þanne melles þe man  . and þe maner tolde </span><br /><span class="lineMarker">V 336 (HL 1306)</span><span class="line">howe ałł þe dede was done  . whanne he dethe þoled </span><br /><span class="line">For xxxti pens in a pooke  . his postill hym solde </span><br /><span class="line">So was he bargained and bogȝt  and as a beste quelled </span><br /><span class="line">Cursed be he quod þe kyng  . þat þe achat made </span><br /><span class="lineMarker">V 340 (HL 1310)</span><span class="line">he wax marchaunt of mysse  . whanne he money fonged </span><br /><span class="line">To selle so preciouse a prince  . for penies so fewe </span><br /><span class="line">þough euery ferthing had ben worth  . floreines a Mille </span><br /><span class="line">But I shall marchaundise make  . in mynde of þat oþer </span><br /><span class="lineMarker">V 344 (HL 1314)</span><span class="line">That shałł ben hethyng tille hem  or I hennes wende </span><br /><span class="line">All þat her bodies wołł bye  . or bargaine make </span><br /><span class="line">By lowere price forto passe  . þanne þe prophete </span><br /><span class="line">he made in myddes þe oost  . a market to crye </span><br /><span class="lineMarker">V 348 (HL 1318)</span><span class="line">Ałł þat chaffarre wolde chepe  . chepes to have </span><br /><span class="line">Ay for I d . of price  . whoso pay wolde </span><br /><span class="line">xxxti Iewes in athrumea thrume  . þronghen in ropes </span><br /><span class="line">So were þey bargained and bought  . and dreven out of londe </span><br /><span class="lineMarker">V 352 (HL 1322)</span><span class="line">þat neuer sithen on þat side  . come sege of hem more </span><br /><span class="line">Ne man þat leved on þat lay  . shulde in þat londe dwelle </span><br /><span class="line">Man womman ne childe  . Titus commaundes </span><br /><span class="line">Iosephus þe gentiłł clerke  . was Ioyned to Rome </span><br /><span class="lineMarker">V 356 (HL 1326)</span><span class="line">þar of þis mater and moo  . made faire bokes </span><br /><span class="line">And Pilat into prisoun  to pyne foreuere </span><br /><span class="line">At vettury þere he vengeaunce  . and vile dethe þoled </span><br /><span class="line">whanne ałł was demed and done  . þer drowen vp tentes </span><br /><br /><a href="/V075v-image.html" target="_blank"><img src="images/V075v-thumbnail.jpg" class="image"></img></a><span class="lineMarker">V 360 (HL 1338)</span><span class="line">Trussen þeire tresoure  . and trumpen vp þe sege </span><br /><span class="line">wenten singyng away  . whanne þey her wille haddyn </span><br /><span class="line">And home riden to Rome  . nowe rede vs oure lord </span><br /></div><span class="bottomCenter">¶ Destructio Ierusalem per Vaspasianum &amp; Titum</span><br /></span></body></html>