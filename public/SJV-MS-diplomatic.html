<html xmlns="http://www.w3.org/1999/xhtml" xmlns:idhmc="http://idhmc.tamu.edu/" xmlns:xi="http://www.w3.org/2001/XInclude" xmlns:xs="http://www.w3.org/2001/XMLSchema"><head><meta http-equiv="Content-Type" content="text/html; charset=UTF-8"></meta><link href="stylesheets/manuscript.css" rel="stylesheet" type="text/css"></link><title>British Library, MS -diplomatic</title><!--XML source info 
        
            
                The Siege of Jerusalem Electronic Archive
                MS V
                Anonymous
                
                    
                        Stinson
                        Timothy
                        Linwood
                    
                
                Encoding revisions and addition of verse divisionsJohn Ivor Carlson
            
            xxx kb
            
                
                
                
                
                    No part of this publication may be reproduced, stored in a retrieval system, or transmitted in any form or by any means, electronic, mechanical, or otherwise, without the written permission of the publisher.
                
                
            
            
                
                    
                    
                        United Kingdom
                        London
                        British Library
                        Cotton Vespasian E.xvi
                        V
                    
                    
                        
                            [The Siege of Jerusalem]
                            
                            
                            
                            
                            
                        
                        
                            etc.
                        
                    
                    
                        
                            
                        
                        
                            
                        
                        
                            
                                
                            
                        
                    
                    
                
            
        
        

        
        
            
                Latin
                French
                German
            
            
                
                
                
                
            
        
        
            Created new header and reorganized structure.
            Applied new word-level tagging and other large-scale revisions.
            Added verse divisions using XSL scripts.
        
    --></head><body class="contentArea"><span class="xmlButton"><a href=""><img src="images/xmlbutton.jpg" height="14" width="36"></img></a></span><h1>British Library, MS Cotton Vespasian E.xvi ()</h1><span id="div1"><a href="/V070r-image.html" target="_blank"><img src="images/V070r-thumbnail.jpg" class="image"></img></a><div><span class="line">Ou<i>er</i>lokes eu<i>er</i>y lyne  vn to þ<i>e</i> last ende  </span><br /><span class="line">Burdes werin born a downe  . and þ<i>e</i> berin rises  </span><br /><span class="line">Calles counceill anone  . kithes his speche  </span><br /><span class="lineMarker"> 4</span><span class="line">ye ben borin of my blood  . þ<i>a</i>t me best wolde  </span><br /><span class="line">My sonne is next my silve  . and oþ<i>er</i> sibbe many  </span><br /><span class="line">Sir sabynne of surry  . a segge þ<i>a</i>t I trust  </span><br /><span class="line">And oþ<i>er</i> frendes full fele  . þ<i>a</i>t feithe owen to me  </span><br /><span class="lineMarker"> 8</span><span class="line">Nowe is me bode worde broght  · of blisse frome Rome  </span><br /><span class="line">To be lorde of þ<i>a</i>t lede  . þ<i>e</i> l<i>ett</i>res speken  </span><br /><span class="line">Sir Sabynne of Surry  · sey þ<i>e</i> behoves  </span><br /><span class="line">howe I may save my self  · and I so wrought  </span><br /><span class="lineMarker"> 12</span><span class="line">For I haue holy hight  · here for to lende  </span><br /><span class="line">Til þis gates ben gate  · and yolden þ<i>e</i> keyes  </span><br /><span class="line">Sithen þ<i>i</i>s touerd town  · taken at my wille  </span><br /><span class="line">And venge me on þ<i>i</i>s hethen  · þ<i>a</i>t þis holde kepyn  </span><br /><span class="lineMarker"> 16</span><span class="line">Beten and brusten down  · þ<i>i</i>s bretages higӡ  </span><br /><span class="line">þ<i>a</i>t no stone in þ<i>i</i>s steed  stonde vpon oþ<i>er</i>  </span><br /><span class="line">kythe þi counseiłł s<i>ir</i> knyght  · þ<i>e</i> kyng to hym said  </span><br /><span class="line">For I will wirche by þ<i>i</i> wille  · yf worship may folowe  </span><br /><span class="lineMarker"> 20</span><span class="line">þanne said s<i>ir</i> Sabynne  · semeliche lord  </span><br /><span class="line">we ben wyes þe with  · þi worship to furthir  </span><br /><span class="line">Of longe tyme be laft  · and ledes þine own  </span><br /><span class="line">þ<i>a</i>t we done is þy dede  · þ<i>er</i>e may noman deme elles  </span><br /><span class="lineMarker"> 24</span><span class="line">þ<i>e</i> doom demed was þ<i>er</i>e  who dos by anoþ<i>er</i>  </span><br /><span class="line">he shałł be sou<i>er</i>ayn hym silve  seen in þis werke  </span><br /><span class="line">For as ferfurthe is þ<i>e</i> freek  . at þ<i>e</i> fire ende  </span><br /><span class="line">þat fleis þ<i>e</i> felle  . as þ<i>a</i>t foot holdes  </span><br /><span class="lineMarker"> 28</span><span class="line">Betakes titus youre sonne  . þ<i>i</i>s towne for to kepe  </span><br /><span class="line">And to þ<i>e</i> doughty duke  domacian his brothir'  </span><br /><a href="/V070v-image.html" target="_blank"><img src="images/V070v-thumbnail.jpg" class="image"></img></a><span class="line">And here I holde vp myn honde  . w<i>i</i>t<i>h</i> hem for to lende  </span><br /><span class="line">W<i>i</i>t<i>h</i> all þ<i>e</i> herte þ<i>a</i>t I haue  . while my lyf lastes  </span><br /><span class="lineMarker"> 32</span><span class="line">And þou shalt riden to Rome  . and resceiue þ<i>e</i> crowne  </span><br /><span class="line">In honoure Emp<i>er</i>oure to be  . as þine shapes  </span><br /><span class="line">So may þ<i>e</i> couenut be kepte  þ<i>a</i>t þou to crist madest  </span><br /><span class="line">þy self hit does þi soudioures doon  . be þine assent worchyn  </span><br /><span class="lineMarker"> 36</span><span class="line">þanne w<i>i</i>t<i>h</i> a lyons look  . he left vp his eyen  </span><br /><span class="line">Turnes to Titus anone  . and hym þ<i>e</i> tale shewed  </span><br /><span class="line">And as s<i>ir</i> Sabynne had said  · he hym sone g<i>ra</i>untes  </span><br /><span class="line">To biden with his broþ<i>er</i>  . till þ<i>e</i> burgӡ be yolden  </span><br /><span class="lineMarker"> 40</span><span class="line">I shall tarye on this towne  . til I hit taken haue  </span><br /><span class="line">And maad weies þrougӡ þ<i>e</i> wałł  . for waynnes and cart<i>es</i>  </span><br /><span class="line">Sure heestes to holde  yif vs hap tides  </span><br /><span class="line">Or her<i>e</i> hewen be  · or I harmes passe  </span><br /><span class="lineMarker"> 44</span><span class="line">A booke on a brood shelde  · was broght for to swere  </span><br /><span class="line">Barnes boden to her hand<i>es</i>  and barons hit kysten  </span><br /><span class="line">To be leel to þ<i>e</i> lord  . þ<i>a</i>t hem leed shuld  </span><br /><span class="line">s<i>ir</i> Titus þ<i>e</i> trewe kyng  . tiłł þey þe town haddyn  </span><br /><span class="lineMarker"> 48</span><span class="line">Fayn as foule of þe day  . was þ<i>e</i> kyng þanne  </span><br /><span class="line">kysses his knyght<i>es</i> anone  . and saies w<i>i</i>t<i>h</i> carfułł wordes  </span><br /><span class="line">My wele and my worship  · ye welden and kepe  </span><br /><span class="line">For þ<i>e</i> tresour<i>e</i> of my trouthe  . on þ<i>e</i> town honges  </span><br /><span class="lineMarker"> 52</span><span class="line">I nolde þ<i>i</i>s town were vn tane  . and þ<i>i</i>s toures high  </span><br /><span class="line">For ałł þ<i>e</i> glowand goold  vndir god riche  </span><br /><span class="line">Ne no stone in þ<i>e</i> steed  . stondand were leved  </span><br /><span class="line">But ałł ou<i>er</i> turned and tilte  . temple and oþ<i>er</i>  </span><br /><span class="lineMarker"> 56</span><span class="line">Thus laughten he leve  · at his ledes ałł  </span><br /><span class="line">Went wepand away  . and on þ<i>e</i> walle lokes  </span><br /><span class="line">Praies god as he goos  . hem grace to sende  </span><br /><span class="line">To holden þ<i>a</i>t they hight  and neu<i>er</i> her hert<i>es</i> chaunge  </span><br /><a href="/V071r-image.html" target="_blank"><img src="images/V071r-thumbnail.jpg" class="image"></img></a><span class="lineMarker"> 60</span><span class="line"><span class="o4"><span class="bl">N</span></span>owe is vaspasian went  ou<i>er</i> þ<i>e</i> vale stremes  </span><br /><span class="line">Even entred in to Rome  . and Emp<i>er</i>oure maked  </span><br /><span class="line">And Titus for þ<i>e</i> tithandes  · has made so mekell Ioye  </span><br /><span class="line">þ<i>a</i>t in his senewes sodainly  . a seknesse is fallen  </span><br /><span class="lineMarker"> 64</span><span class="line">þat freek for þ<i>e</i> fainesse  . of his fadir blisse  </span><br /><span class="line">w<i>i</i>t<i>h</i> a crampe &amp; a colde  caught was so harde  </span><br /><span class="line">þat his fistes and his feet  fyngres and Ioyntes  </span><br /><span class="line">weryn letchy as a leeke  . and lorn haddin þeire strengthe  </span><br /><span class="lineMarker"> 68</span><span class="line">he croked agayn kynde  and a creple waxe  </span><br /><span class="line">whanne þey sawen hym so  . many a segge weped  </span><br /><span class="line">þey senten to þ<i>e</i> Citee  and soughten a leche  </span><br /><span class="line">þ<i>a</i>t coude keu<i>er</i> þ<i>e</i> kyng  . and condit hym delu<i>er</i>ed  </span><br /><span class="lineMarker"> 72</span><span class="line">whanne þey þe Cite had sought  . w<i>i</i>t<i>h</i> segges aboute  </span><br /><span class="line">Finde coude þey no freek  . þ<i>a</i>t of surgery coude  </span><br /><span class="line">Saue one Iosephus  surgian was noble  </span><br /><span class="line">And he graunted for to come  w<i>i</i>t<i>h</i> agooda good wille  </span><br /><span class="lineMarker"> 76</span><span class="line">whanne he was comyn to þ<i>e</i> kyng  . and þ<i>e</i> cause wiste  </span><br /><span class="line">why þ<i>e</i> seg sodainly  in seknesse was fallen  </span><br /><span class="line">Till he had kithe his cure  . condit he askes  </span><br /><span class="line">And for a berin of þ<i>e</i> burgh  . þ<i>a</i>t he bryngen wolde  </span><br /><span class="lineMarker"> 80</span><span class="line">The kyng was glad and g<i>ra</i>unted  . ałł þ<i>a</i>t þ<i>e</i> gom desires  </span><br /><span class="line">And he ferked hym furthe  and fetched belyve  </span><br /><span class="line">A man to þ<i>e</i> mody kyng  . þ<i>a</i>t he moste hated  </span><br /><span class="line">And in brynges þ<i>e</i> berin  to his beddes side  </span><br /><span class="lineMarker"> 84</span><span class="line">whanne Titus saugӡ þ<i>e</i> segge  sodainly w<i>i</i>t<i>h</i> eye  </span><br /><span class="line">his hert in hoote ire  . sodainly arises  </span><br /><span class="line">þ<i>e</i> blode beganne w<i>i</i>t<i>h</i> þ<i>e</i> heete  . to breed in þ<i>e</i> veynes  </span><br /><span class="line">And þ<i>e</i> senewes to comforte  . in þe selve wise  </span><br /><span class="lineMarker"> 88</span><span class="line">Feete and all þe fettures  . as þey beforn weryn  </span><br /><span class="line">Comyn tiłł þeire own kynde  . and þ<i>e</i> kyng rises  </span><br /><a href="/V071v-image.html" target="_blank"><img src="images/V071v-thumbnail.jpg" class="image"></img></a><span class="line">Thankes god of his grace  . and þ<i>e</i> good leche  </span><br /><span class="line">Of all save only his enemy  . was so to hym broght  </span><br /><span class="lineMarker"> 92</span><span class="line">þanne said Iosephus s<i>ir</i>  . þ<i>i</i>s segge has þ<i>e</i> holpen  </span><br /><span class="line">And he hatӡ ben þy bote  . þougӡ þou hym bale woldist  </span><br /><span class="line">þ<i>er</i>fore graunte hym grace  . for his good dede  </span><br /><span class="line">And frende w<i>i</i>t<i>h</i> þy foman  þ<i>a</i>t frendship hatӡ shewed  </span><br /><span class="lineMarker"> 96</span><span class="line">þ<i>e</i> kynge saughtled w<i>i</i>t<i>h</i> þe segge  . þ<i>a</i>t hym saved had  </span><br /><span class="line">And graunted hym grace  . to gone where hym liked  </span><br /><span class="line">Of Iosephus he made Ioye  and Iewelles hym raught  </span><br /><span class="line">Beysauntes byes of goold  . broches and rynges  </span><br /><span class="lineMarker"> 100</span><span class="line">But all forsakes þ<i>e</i> segge  . and to þ<i>e</i> Cite yede  </span><br /><span class="line">But w<i>i</i>t<i>h</i> Condit as he came  . kepes he no more  </span><br /><span class="line">Titus seges þ<i>e</i> town  . her tene is on honde  </span><br /><span class="line">For harde hungre and heete  . þ<i>a</i>t hem is be warpen  </span><br /><span class="lineMarker"> 104</span><span class="line">Nowe of þ<i>e</i> teen in þ<i>e</i> town  . were for to say .  </span><br /><span class="line">what moreyne and myschieff  . for mete is befallen  </span><br /><span class="line">For iiij daies beforn  . þey no food haddin  </span><br /><span class="line">Noþ<i>er</i> Fissӡ ne flessӡ  . freeke for to bite  </span><br /><span class="lineMarker"> 108</span><span class="line">Breed ne brothe  . ne beste vpon lyve  </span><br /><span class="line">water ne windregges  . but wepyng of hemselve  </span><br /><span class="line">Olde sheldes &amp; shone  . sharpely þey eten  </span><br /><span class="line">Suche was liuelode for ladies  . þ<i>a</i>t somtyme were sӡene  </span><br /><span class="lineMarker"> 112</span><span class="line">And fele for defaute  fellen to grounde  </span><br /><span class="line">Dede as a durnaile  . eche day many C  </span><br /><span class="line">woo waked þicke  as wolves þey ferde  </span><br /><span class="line">þey had nought in viij daies  . ones þeire womfułł  </span><br /><span class="lineMarker"> 116</span><span class="line">And one marion a mylde wif  . for defaute of foode  </span><br /><span class="line">her own barm þ<i>a</i>t she bare  . brad hit on þ<i>e</i> gledes  </span><br /><span class="line">Rostes rib and rigge  . w<i>i</i>t<i>h</i> reufull wordes .  </span><br /><span class="line">And said sonne on eche side  . oure sorowe comes on honde  </span><br /><span class="lineMarker"> 120</span><span class="line">Bataille w<i>i</i>t<i>h</i> outen burgӡ  . oure bodies to quelle  </span><br /><a href="/V072r-image.html" target="_blank"><img src="images/V072r-thumbnail.jpg" class="image"></img></a><span class="line">withynne is hungur so hoote  . þat negӡ oure hertes bresten  </span><br /><span class="line">þ<i>er</i>fore yelde þat I þe yafe  . and againe turne  </span><br /><span class="line">þntre þ<i>er</i>e þou oute come  . and etes a shuldr<i>e</i>  </span><br /><span class="lineMarker"> 124</span><span class="line">þ<i>e</i> smel arose of þ<i>e</i> roste  . right in þ<i>e</i> strete  </span><br /><span class="line">þ<i>a</i>t fele fastaunde folke  . felten þ<i>e</i> sauoure  </span><br /><span class="line">Sonne þey dasshedin þ<i>e</i> doire  &amp; said dien shulde þ<i>e</i> barin  </span><br /><span class="line">þat in myscheff had from men  good mete leyned  </span><br /><span class="lineMarker"> 128</span><span class="line">þanne said þ<i>e</i> worthy wif  in woode hungre  </span><br /><span class="line">Myn owne barm haue I brede  and þe bones gnawen  </span><br /><span class="line">yette haue I saved you some  . and a side fette  </span><br /><span class="line">Of þe barin þat she bare  . and al her blood chaunged  </span><br /><span class="lineMarker"> 132</span><span class="line">Furthe wente þey for woo  . wepande sore  </span><br /><span class="line">And said allas in þis liffe  . howe longe shułł we dwelle  </span><br /><span class="line">yit were bettre at a braide  . in bataille to die  </span><br /><span class="line">þanne þus in lang<i>ur</i> to leve  . and lengthe oure pyne  </span><br /><span class="lineMarker"> 136</span><span class="line">þanne þey demed a doom  . þat diel was to here  </span><br /><span class="line">To voide ałł to vile dethe  þat vitaille destroiden  </span><br /><span class="line">wymmen and werke folke  . þat werin of eelde  </span><br /><span class="line">þat nought stoden in stede  but þ<i>e</i> store marrede  </span><br /><span class="lineMarker"> 140</span><span class="line">After touchede of atrewea trewe  . to trete w<i>i</i>t<i>h</i> þ<i>e</i> lorde  </span><br /><span class="line">But Titus wolde nought graunte  . for gile þ<i>a</i>t gomes þought  </span><br /><span class="line">For he is wis þat is ware  . or hym woo happes  </span><br /><span class="line">Ay with falsede on feere  . is faire for to dele  </span><br /><span class="lineMarker"> 144</span><span class="line">To worche vndir þe walles  . waies þey casten  </span><br /><span class="line">whanne Titus wolde no trewe  . to þ<i>e</i> towne graunten  </span><br /><span class="line">with masons and myno<i>ur</i>s  . to myne þey begonne  </span><br /><span class="line">And grubbes fast vndir þ<i>e</i> grounde  / &amp; lorde gyf vs Ioye  </span><br /></div><div><h2><span class="marginRight">Septim<i>us</i> passus</span></h2><span class="lineMarker"> 148</span><span class="line"><span class="o3"><span class="bl">A</span></span>s Titus after on a tyme  . abouten þ<i>e</i> towne rides  </span><br /><span class="line">with lx speres of þ<i>e</i> sege  . seggez a fewe  </span><br /><span class="line">by þ<i>e</i> dike as he rode  . oute of a caue  </span><br /><span class="line">A busshement brake oute  . alle of bright hevedes  </span><br /><span class="lineMarker"> 152</span><span class="line">v<span class="supralinear">C</span> fightande men  . felle hem aboute  </span><br /><span class="line">In Iepons and hauberkes  Iewes þey were  </span><br /><a href="/V072v-image.html" target="_blank"><img src="images/V072v-thumbnail.jpg" class="image"></img></a><span class="line">þey haddyn wrought a wey  and vndir þ<i>e</i> walles myned  </span><br /><span class="line">And Titus turnes hym to  w<i>i</i>t<i>h</i> outen tale more  </span><br /><span class="lineMarker"> 156</span><span class="line">Shaftes sheuered were sone  sheldes were prissed  </span><br /><span class="line">Many a segge þroug shotte  . w<i>i</i>t<i>h</i> þ<i>e</i> sharp ende  </span><br /><span class="line">Bernes and bright Irne  . blody be ronne  </span><br /><span class="line">And many a barin at a braid  . brusshed to þe dede  </span><br /><span class="lineMarker"> 160</span><span class="line">þey hewen apon hard steel  . w<i>i</i>t<i>h</i> full hettiłł wille  </span><br /><span class="line">þat þ<i>e</i> fire out fleigh  . as of Flinte stones  </span><br /><span class="line">Of þ<i>e</i> helme and þ<i>e</i> heed  . hewen to gedre  </span><br /><span class="line">þ<i>e</i> stumpe vndir þ<i>e</i> steed feet  . in þ<i>e</i> steel laste  </span><br /><span class="lineMarker"> 164</span><span class="line">þ<i>e</i> yong duke domycyan  . of þ<i>e</i> dene herde  </span><br /><span class="line">And Issues oute of þ<i>e</i> oost  with C speres  </span><br /><span class="line">þey fellin þe false folke abouten  . and felden hem sone  </span><br /><span class="line">As bestes bretned hem ałł  and has his brothr<i>e</i> holpyn  </span><br /><span class="lineMarker"> 168</span><span class="line">Thanne Titus toward his tent  . turnes belyve  </span><br /><span class="line">And makes myno<i>ur</i>s and men  . þ<i>e</i> myne for to stopp  </span><br /><span class="line">After p<i>ro</i>pheres hem pees  . for pitee þ<i>a</i>t he hadde  </span><br /><span class="line">whanne he wist of þeire woo  . þ<i>a</i>t were within closed  </span><br /><span class="lineMarker"> 172</span><span class="line">But Ione þ<i>e</i> sinfułł man  . þ<i>a</i>t ałł þ<i>e</i> Iewes ladde  </span><br /><span class="line">Anoþ<i>er</i> Symond of assent  . forsoken þ<i>e</i> p<i>ro</i>fre  </span><br /><span class="line">And seid leu<i>er</i> in þ<i>a</i>t liff  . lyngen hem were  </span><br /><span class="line">þanne any renk out of Rome  . shulde reioisse of þere sorowe  </span><br /><span class="lineMarker"> 176</span><span class="line">Sale in þe Cite  was seson be þanne  </span><br /><span class="line">was nought for beisaunt to bye  þ<i>a</i>t men bite myght  </span><br /><span class="line">For a ferthyng worth of foode  floreins C  </span><br /><span class="line">Princes p<i>ro</i>ferin in þ<i>e</i> towne  . to paien in þ<i>e</i> fiste  </span><br /><span class="lineMarker"> 180</span><span class="line">But ałł was botles bale  . for who so brede hadde  </span><br /><span class="line">Ne wolde a gobet haue gevynne  . for golde apon erthe  </span><br /><span class="line">wymmen falewode fast  &amp; þere face chaunged  </span><br /><span class="line">For feinte þey fellin downe  . þat so faire weren  </span><br /><span class="lineMarker"> 184</span><span class="line">SummenSum men swollen as swyne  . &amp; sume swarte waxen  </span><br /><span class="line">Su<i>m</i>me were lene on to look  as launt<i>er</i>ne hornes  </span><br /><span class="line">þ<i>e</i> moreyne wax so moche  . þat noman coude telle  </span><br /><span class="line">where to berien in þ<i>e</i> burgӡ  bodies þat were dede  </span><br /><a href="/V073r-image.html" target="_blank"><img src="images/V073r-thumbnail.jpg" class="image"></img></a><span class="lineMarker"> 188</span><span class="line">But wente with hem to þ<i>e</i> walle  . &amp; warpen hem ou<i>er</i>  </span><br /><span class="line">In þ<i>e</i> deep of þ<i>e</i> dyke  . þ<i>e</i> dede down fellyn  </span><br /><span class="line">whanne to Titus þ<i>e</i> tale tolde was  . of god he tas witnesse  </span><br /><span class="line">þ<i>a</i>t he p<i>ro</i>fered hem pees  . and pete on hem hadde  </span><br /><span class="lineMarker"> 192</span><span class="line">þanne p<i>re</i>ied he Iosephus to p<i>re</i>che  to þ<i>e</i> peple &amp; hem for to lerne  </span><br /><span class="line">For to saven hem self  . and þ<i>e</i> Cite yelden  </span><br /><span class="line">But sone folkes þer sawe  . so for to worche  </span><br /><span class="line">w<i>i</i>t<i>h</i> Symont  . þ<i>a</i>t oþ<i>er</i> segge þ<i>a</i>t ałł þ<i>e</i> Cite laddyn  </span><br /><span class="lineMarker"> 196</span><span class="line">Mekełł peple for þ<i>e</i> preching  . atte posterne yates  </span><br /><span class="line">Turned out of þ<i>e</i> towne  . and Titus besechin  </span><br /><span class="line">To forgyven hem þ<i>a</i>t gilte  . þat þey to criste wroghten  </span><br /><span class="line">And he grauntes hem grace  . &amp; gailer betaught  </span><br /><span class="lineMarker"> 200</span><span class="line">whanne þey mette with mete  . vn myghty þey were  </span><br /><span class="line">Eny foode to defye  . so feinte was þeire strengthe  </span><br /><span class="line">Fułł þe guttes of golde  þ<i>e</i> gomes echon hadde  </span><br /><span class="line">Or þeire fomen shuld þem foonge  . her floreynes þei eten  </span><br /><span class="lineMarker"> 204</span><span class="line">whanne hit was broght vp on broode  . ledes hem slowen  </span><br /><span class="line">þey slitten eu<i>er</i>iche go<i>m</i>me  and þe goolde token  </span><br /><span class="line">Faynner of þe floreines  . þanne of þ<i>e</i> frekes alle  </span><br /><span class="line">yette were þ<i>e</i> yates vnshette  tille two yeres ende  </span><br /><span class="lineMarker"> 208</span><span class="line">So longe þey soughten hit by seege  . or þey þ<i>e</i> Citee haddyn  </span><br /><span class="line">xi<span class="supralinear">C</span> thousande of Iewes  . in þ<i>e</i> same tyme  </span><br /><span class="line">Swelte while þ<i>e</i> swyng laste  . by swerde &amp; by hongr<i>e</i>  </span><br /><span class="line">Nowe Titus councełł has tane  . þe towne to assaile  </span><br /><span class="lineMarker"> 212</span><span class="line">To wynne hit on ałł wise  . of werlawes handes  </span><br /><span class="line">And neu<i>er</i> pete ne pees  p<i>ro</i>feren hem more  </span><br /><span class="line">Ne gome þat he geten may  . to no grace taken  </span><br /><span class="line">þey armed hem als tytte  . ałł for þ<i>e</i> werre  </span><br /><span class="lineMarker"> 216</span><span class="line">Turned even to þ<i>e</i> towne  w<i>i</i>t<i>h</i> trumpes and pipes  </span><br /><span class="line">w<i>i</i>t<i>h</i> Nacornes &amp; grete noise  . neghen þ<i>e</i> walles  </span><br /><span class="line">þ<i>er</i>e many a styff man in stoure  stondes on lofte  </span><br /><span class="line">S<i>ir</i> Sabynne of surry  . tille a side yede  </span><br /><span class="lineMarker"> 220</span><span class="line">þe yonge Duke Domyncyan  yede tiłł anoþ<i>er</i>  </span><br /><a href="/V073v-image.html" target="_blank"><img src="images/V073v-thumbnail.jpg" class="image"></img></a><span class="line">v . M<i>ille</i> . of fyghtande men  . aither freek hadde  </span><br /><span class="line">with many man<i>er</i>s of engines  &amp; myno<i>ur</i>s ynoghe  </span><br /><span class="line">And Titus at þ<i>e</i> grete gate  . w<i>i</i>t<i>h</i> x M<i>ille</i> helmes  </span><br /><span class="lineMarker"> 224</span><span class="line">Markes mynours at þ<i>e</i> walle  . þere þey myne shulden  </span><br /><span class="line">On eche side for assaute  . þey setten engynes  </span><br /><span class="line">And bolde breinyedde meen  . in belfreis highe  </span><br /><span class="line">þanne was but doel and dene  . as ałł adowne shulde  </span><br /><span class="lineMarker"> 228</span><span class="line">So eche leuande lede  . lasshes on othire  </span><br /><span class="line">In eche corner<i>e</i> was cry  . cratching and wepyng  </span><br /><span class="line">And many a segge at þ<i>e</i> saute  sought to þ<i>e</i> grownde  </span><br /><span class="line">Sir Sabynne of surry  while þ<i>e</i> saute laste  </span><br /><span class="lineMarker"> 232</span><span class="line">laied a ladder to þe walle  . and on lofte clymbes  </span><br /><span class="line">wanne vp to þ<i>e</i> walle  . þougӡ hym woo happed  </span><br /><span class="line">And vp standes on þ<i>e</i> walle  . in his steel weede  </span><br /><span class="line">vj  . he slowe on þ<i>e</i> walle . s<i>ir</i> Sabynne hym silven  </span><br /><span class="lineMarker"> 236</span><span class="line">þ<i>e</i> vij<span class="supralinear">e</span>  . hit apon hym an vnhende dente  </span><br /><span class="line">þat þe braine oute braste  . at bothe nase þirles  </span><br /><span class="line">And Sabynne dede of þ<i>e</i> dente  . in þ<i>e</i> dike falles  </span><br /><span class="line">þanne Titus wepes for woo  . and waries þ<i>e</i> stounde  </span><br /><span class="lineMarker"> 240</span><span class="line">Sithen he þ<i>a</i>t lorde has lorin  . þ<i>a</i>t eu<i>er</i> he love shulde  </span><br /><span class="line">For nowe is a Duke dede  . þ<i>e</i> doughtiest I trowe  </span><br /><span class="line">þ<i>a</i>t eu<i>er</i> steed bestrode  . oþ<i>er</i> steel werede  </span><br /><span class="line">þanne Titus on þ<i>e</i> same side  . settes an Engyne  </span><br /><span class="lineMarker"> 244</span><span class="line">A sowe wrought for þ<i>e</i> werre  . and to þ<i>e</i> walle drives  </span><br /><span class="line">þ<i>a</i>t all  . ou<i>er</i>walte where so hit wente . and weies made C .  </span><br /><span class="line">weren dede of þ<i>e</i> dente  . and in þ<i>e</i> dike laften  </span><br /><span class="line">Thanne Titus hevis vp his honde  . and hevyn kyng þankes  </span><br /><span class="lineMarker"> 248</span><span class="line">þat þey þ<i>e</i> Duke isDukeis dethe  . so dere haue y bought  </span><br /><span class="line">þ<i>e</i> Iewes þanne praied for pees  . þis was þ<i>e</i> paske even  </span><br /><span class="line">And to þe commeliche kyng  . þ<i>e</i> keies out raghten  </span><br /><span class="line">Nay traitoures q<i>uo</i>d Titus  . nowe takes hem youre selven  </span><br /><span class="lineMarker"> 252</span><span class="line">Shall no warde on þ<i>e</i> walle  . vs þ<i>e</i> wey setten  </span><br /><span class="line">we haue geten vs a gate  . agains youre wille  </span><br /><span class="line">þat shall be setteled forsothe  . on youre sory kynde  </span><br /><span class="line">yette or þ<i>e</i> yates vnshette  were all þ<i>e</i> yere tyme  </span><br /><a href="/V074r-image.html" target="_blank"><img src="images/V074r-thumbnail.jpg" class="image"></img></a><span class="lineMarker"> 256</span><span class="line">Ou<i>er</i> þ<i>e</i> Citee were seen  selcouthe þynges  </span><br /><span class="line">A bright brennaunde swerde  ou<i>er</i> þe burgӡ hanged  </span><br /><span class="line">w<i>i</i>t<i>h</i>outen holde or helpe  . save god isgodis owne  </span><br /><span class="line">Armed men in þ<i>e</i> eire  . vppon wondir wise  </span><br /><span class="lineMarker"> 260</span><span class="line">werin ou<i>er</i> þ<i>e</i> Cite seen  . many sundry tymes  </span><br /><span class="line">A calf agains kynde  . calved in þ<i>e</i> temple  </span><br /><span class="line">An ewe euede a lambe  at þ<i>e</i> offring tyme  </span><br /><span class="line">A wy cried on þ<i>e</i> walle  . wondirly loude  </span><br /><span class="lineMarker"> 264</span><span class="line">Vois of eest vois of west  . vois of foure wyndes  </span><br /><span class="line">And said woo woo  . worthe vppon bothe  </span><br /><span class="line">Ier<i>usa</i>l<i>e</i>m . þ<i>e</i> Iewes towne  . and þ<i>e</i> Ioly temple  </span><br /><span class="line">þ<i>e</i> same tyme þ<i>e</i> towne  . was taken and graunted  </span><br /><span class="lineMarker"> 268</span><span class="line">Yette said þ<i>e</i> wy on þ<i>e</i> walle  . one worde more  </span><br /><span class="line">woo to þ<i>e</i> worthy woone  . and woo to hym selven  </span><br /><span class="line">And dede whanne he had said  . þrougӡ dent of a slynge  </span><br /><span class="line">Vp yeden þe yates anone  . þey yolden hem alle  </span><br /><span class="lineMarker"> 272</span><span class="line">w<i>i</i>t<i>h</i> outen breinye or brigӡt wede  . in þeire bare shertes  </span><br /><span class="line">From þ<i>e</i> none to þ<i>e</i> nyght  . neu<i>er</i> þey cesed  </span><br /><span class="line">But ay man after man  m<i>er</i>cy besoughten  </span><br /><span class="line">Titus þanne in to þ<i>e</i> towne  . takes þ<i>e</i> way  </span><br /><span class="lineMarker"> 276</span><span class="line">Myght no man stonde in þ<i>e</i> stretes  for stynke of dede corses  </span><br /><span class="line">þ<i>e</i> peple on þ<i>e</i> pament  . was pete to be holde  </span><br /><span class="line">þat were enfamyned for faute  . whanne þey fode wanted  </span><br /><span class="line">was noght on ladies beleft  but þ<i>e</i> hide and bones  </span><br /><span class="lineMarker"> 280</span><span class="line">þat were fresshe to fore  . and faire to beholde  </span><br /><span class="line">Burgeis w<i>i</i>t<i>h</i> belies  . as barełł or þat tyme  </span><br /><span class="line">were no gretter þanne a grehonde  . to gripe in þ<i>e</i> middell  </span><br /><span class="line">Titus taries noght for þat  . but to þ<i>e</i> temple wendes  </span><br /><span class="lineMarker"> 284</span><span class="line">þat was all railled þ<i>e</i> roof  . with rubies grete  </span><br /><span class="line">with peerles and baleis  . þat ałł þ<i>e</i> place 
                            {<span class="del-legible">gle</span>}
                        ferde  </span><br /><span class="line">As glemende as golde fire  . þat on golde flikes  </span><br /><span class="line">þ<i>e</i> durres fułł of diamaund<i>es</i>  . dreven were þicke  </span><br /><span class="lineMarker"> 288</span><span class="line">Made fułł gynfully  . witӡ margery perles  </span><br /><a href="/V074v-image.html" target="_blank"><img src="images/V074v-thumbnail.jpg" class="image"></img></a><span class="line">þat ay lemed ligӡt  . as laumpes þey 
                            {<span class="del-legible">light</span>}
                        shyne  </span><br /><span class="line">þurt no candełł be kindelled  . clerkes see to rise  </span><br /><span class="line">þ<i>e</i> Romaines waiten on þ<i>e</i> werke  . and warien þe Iewes  </span><br /><span class="lineMarker"> 292</span><span class="line">þat eu<i>er</i> so p<i>re</i>ciouse a place  . shuld p<i>er</i>isshe for synne  </span><br /><span class="line">Out þ<i>e</i> tresoure to take  . Titus commaundes  </span><br /><span class="line">And downe to betin þe belde  . and brenne it to þ<i>e</i> erthe  </span><br /><span class="line">þ<i>er</i>e was plente in place  . of many p<i>re</i>ciouse stones  </span><br /><span class="lineMarker"> 296</span><span class="line">grete gaddes of goolde  . who so gripe luste  </span><br /><span class="line">Plates peces of price  . and polshed vessełł  </span><br /><span class="line">Bassins of brent goold  . and mekle brigӡt gere  </span><br /><span class="line">Peleres massy made  . of metalles fele  </span><br /><span class="lineMarker"> 300</span><span class="line">In copper' craftely caste  . and in clene silvir'  </span><br /><span class="line">Peinted with pure golde  . ałł þe place ou<i>er</i>  </span><br /><span class="line">The Romaines rente it down  . and to Rome ledden  </span><br /><span class="line">whanne þey þ<i>e</i> Cite had sougӡt  . in þ<i>e</i> selve wise  </span><br /><span class="lineMarker"> 304</span><span class="line">Tełł coude no tonge þ<i>e</i>  . tresoure þat þe founde  </span><br /><span class="line">Iuelles for Ioly men  . gemmes fułł riche  </span><br /><span class="line">And floreines of fyne golde  . no freek wanted  </span><br /><span class="line">Riche pelure and palle  . princes to were  </span><br /><span class="lineMarker"> 308</span><span class="line">Beisauntes bies of goolde  . broches and rynges  </span><br /><span class="line">Clene cloþes of silke  . cartes to fulle  </span><br /><span class="line">wherof wanted no wy  . but chese what hym liked  </span><br /><span class="line">Nowe masons and mynoures  . haue þ<i>e</i> moolde sougӡt  </span><br /><span class="lineMarker"> 312</span><span class="line">w<i>i</i>t<i>h</i> pycoyse and oþ<i>er</i> crafte  . p<i>er</i>ced þ<i>e</i> walles  </span><br /><span class="line">hewen þrougӡ hard stone  . and drof hem to grounde  </span><br /><span class="line">þ<i>a</i>t ałł derked þ<i>e</i> dike  . of duste and of poudre  </span><br /><span class="line">So þey wrought at þ<i>e</i> walle  . all þ<i>e</i> weke tyme  </span><br /><span class="lineMarker"> 316</span><span class="line">Tiłł ałł þ<i>e</i> riche Cite  was so sued aboute  </span><br /><span class="line">Ałł þey made pleine  . þ<i>er</i>e þ<i>e</i> walle stoode  </span><br /><span class="line">Bothe temple and toure  and ałł þ<i>e</i> towne ou<i>er</i>  </span><br /><span class="line">þ<i>er</i>e was no stone in þ<i>e</i> steed  . stondaun? on lofte  </span><br /><span class="lineMarker"> 320</span><span class="line">Mort<i>er</i> ne mud wall  but to mukke fellin  </span><br /><span class="line">Noþ<i>er</i> tymbre ne tre  . on temple ne oþ<i>er</i>e  </span><br /><span class="line">But down betin and brente  . ałł to blak erthe  </span><br /><span class="line">whanne þ<i>e</i> temple was ou<i>er</i> telte  . Titus co<i>m</i>maundes  </span><br /><span class="lineMarker"> 324</span><span class="line">In plowes to putte  . and ałł þ<i>e</i> place ere  </span><br /><a href="/V075r-image.html" target="_blank"><img src="images/V075r-thumbnail.jpg" class="image"></img></a><span class="line">Sithen þey sewen hit with salte  . and seyden þis wordes  </span><br /><span class="line">Nowe þis stalwortӡ steede  . distroied is for eu<i>er</i>  </span><br /><span class="line">And sithenne Titus was sette  . in a seege riche  </span><br /><span class="lineMarker"> 328</span><span class="line">To iuge þe Iewes  . a Iustice hym silven  </span><br /><span class="line">Criours called hem furthe  . as þey þ<i>a</i>t crist slowen  </span><br /><span class="line">And bade Pylat appiere  . þ<i>a</i>t prouost was þanne  </span><br /><span class="line">Pylat profferes hym furth  . appieres atte barre  </span><br /><span class="lineMarker"> 332</span><span class="line">And Titus freines þ<i>e</i> freek  ałł w<i>i</i>t<i>h</i> faire wordes  </span><br /><span class="line">whanne crist of dawe was done  . and to þ<i>e</i> dede yode  </span><br /><span class="line">Of þ<i>e</i> hethyng þ<i>a</i>t he had  . and þ<i>e</i> harde woundes  </span><br /><span class="line">þanne melles þe man  . and þe man<i>er</i> tolde  </span><br /><span class="lineMarker"> 336</span><span class="line">howe ałł þ<i>e</i> dede was done  . whanne he dethe þoled  </span><br /><span class="line">For xxx<span class="supralinear">ti</span> pens in a pooke  . his postill hym solde  </span><br /><span class="line">So was he bargained and bogӡt  and as a beste quelled  </span><br /><span class="line">Cursed be he q<i>uo</i>d þ<i>e</i> kyng  . þat þ<i>e</i> achat made  </span><br /><span class="lineMarker"> 340</span><span class="line">he wax marchaunt of mysse  . whanne he money fonged  </span><br /><span class="line">To selle so p<i>re</i>ciouse a prince  . for penies so fewe  </span><br /><span class="line">þough eu<i>er</i>y ferthing had ben worth  . floreines a M<i>i</i>l<i>le</i>  </span><br /><span class="line">But I shall marchaundise make  . in mynde of þat oþ<i>er</i>  </span><br /><span class="lineMarker"> 344</span><span class="line">That shałł ben hethyng tille hem  or I hennes wende  </span><br /><span class="line">All þat her bodies wołł bye  . or bargaine make  </span><br /><span class="line">By lowere p<i>ri</i>ce for to passe  . þanne þe p<i>ro</i>phete  </span><br /><span class="line">he made in myddes þ<i>e</i> oost  . a market to crye  </span><br /><span class="lineMarker"> 348</span><span class="line">Ałł þ<i>a</i>t chaffarre wolde chepe  . chepes to have  </span><br /><span class="line">Ay for I d . of price  . who so pay wolde  </span><br /><span class="line">xxx<span class="supralinear">ti</span> Iewes in athrumea thrume  . þronghen in ropes  </span><br /><span class="line">So were þey bargained and bought  . and dreven out of londe  </span><br /><span class="lineMarker"> 352</span><span class="line">þat neu<i>er</i> sithen on þ<i>a</i>t side  . come sege of hem more  </span><br /><span class="line">Ne man þat leved on þ<i>a</i>t lay  . shulde in þat londe dwelle  </span><br /><span class="line">Man womman ne childe  . Titus commaundes  </span><br /><span class="line">Iosephus þ<i>e</i> gentiłł clerke  . was Ioyned to Rome  </span><br /><span class="lineMarker"> 356</span><span class="line">þar of þis mat<i>er</i> and moo  . made faire bokes  </span><br /><span class="line">And Pilat in to p<i>ri</i>soun  to pyne for eu<i>er</i>e  </span><br /><span class="line">At vettury þ<i>er</i>e he vengeaunce  . and vile dethe þoled  </span><br /><span class="line">whanne ałł was demed and done  . þer drowen vp tentes  </span><br /><a href="/V075v-image.html" target="_blank"><img src="images/V075v-thumbnail.jpg" class="image"></img></a><span class="lineMarker"> 360</span><span class="line">Trussen þeire tresoure  . and trumpen vp þ<i>e</i> sege  </span><br /><span class="line">wenten singyng away  . whanne þey her wille haddyn  </span><br /><span class="line">And home riden to Rome  . nowe rede vs oure lord  </span><br /></div><span class="bottomCenter"><i>¶ Destructio Ier<i>usa</i>l<i>e</i>m p<i>er</i> Vaspasianu<i>m</i> &amp; Titum</i></span><br /></span></body></html>