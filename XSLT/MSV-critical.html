<html xmlns="http://www.w3.org/1999/xhtml" xmlns:idhmc="http://idhmc.tamu.edu/" xmlns:xi="http://www.w3.org/2001/XInclude" xmlns:xs="http://www.w3.org/2001/XMLSchema"><head><meta http-equiv="Content-Type" content="text/html; charset=UTF-8"></meta><link href="stylesheets/manuscript.css" rel="stylesheet" type="text/css"></link><title>British Library, MS V-critical</title><!--XML source info 
        
            
                The Siege of Jerusalem Electronic Archive
                MsA
                Anonymous
                
                    
                        Stinson
                        Timothy
                        Linwood
                    
                
                Encoding revisions and addition of verse divisionsJohn Ivor Carlson
            
            xxx kb
            
                
                
                
                
                    No part of this publication may be reproduced, stored in a retrieval system, or transmitted in any form or by any means, electronic, mechanical, or otherwise, without the written permission of the publisher.
                
                
            
            
                
                    
                    
                        United Kingdom
                        London
                        British Library
                        Cotton Vespasian E.xvi
                        V
                    
                    
                        
                            [The Siege of Jerusalem]
                            
                            
                            
                            
                            
                        
                        
                            etc.
                        
                    
                    
                        
                            
                        
                        
                            
                        
                        
                            
                                
                            
                        
                    
                    
                
            
        
        

        
        
            
                Latin
                French
                German
            
            
                
                
                
                
            
        
        
            Created new header and reorganized structure.
            Applied new word-level tagging and other large-scale revisions.
            Added verse divisions using XSL scripts.
        
    --></head><body class="contentArea"><span class="xmlButton"><a href="xml/SJV.xml"><img src="images/xmlbutton.jpg" height="14" width="36"></img></a></span><h1>British Library, MS Cotton Vespasian E.xvi (V)</h1><span id="div1"><a href="images/V070r.jpg" class="image">V070r</a><div><h2 align="center">Passus 
                One
            </h2><span class="line">Ouerlokes euery lyne  <span class="bverse">vnto þe last ende </span></span><br /><span class="line">Burdes werin born adowne  . <span class="bverse">and þe berin rises </span></span><br /><span class="line">Calles counceill anone  . <span class="bverse">kithes his speche </span></span><br /><span class="lineMarker">V 4 (HL 969)</span><span class="line">ye ben borin of my blood  . <span class="bverse">þat me best wolde </span></span><br /><span class="line">My sonne is next mysilve  . <span class="bverse">and oþer sibbe many </span></span><br /><span class="line">Sir sabynne of surry  . <span class="bverse">a segge þat I trust </span></span><br /><span class="line">And oþer frendes full fele  . <span class="bverse">þat feithe owen to me </span></span><br /><span class="lineMarker">V 8 (HL 973)</span><span class="line">Nowe is me bodeworde broght  · <span class="bverse">of blisse frome Rome </span></span><br /><span class="line">To be lorde of þat lede  . <span class="bverse">þe lettres speken </span></span><br /><span class="line">Sir Sabynne of Surry  · <span class="bverse">sey þe behoves </span></span><br /><span class="line">howe I may save myself  · <span class="bverse">and I so wrought </span></span><br /><span class="lineMarker">V 12 (HL 977)</span><span class="line">For I haue holy hight  · <span class="bverse">here forto lende </span></span><br /><span class="line">Til þis gates ben gate  · <span class="bverse">and yolden þe keyes </span></span><br /><span class="line">Sithen þis touerd town  · <span class="bverse">taken at my wille </span></span><br /><span class="line">And venge me on þis hethen  · <span class="bverse">þat þis holde kepyn </span></span><br /><span class="lineMarker">V 16 (HL 981)</span><span class="line">Beten and brusten down  · <span class="bverse">þis bretages higӡ </span></span><br /><span class="line">þat no stone in þis steed  <span class="bverse">stonde vpon oþer </span></span><br /><span class="line">kythe þi counseiłł sir knyght  · <span class="bverse">þe kyng to hym said </span></span><br /><span class="line">For I will wirche by þi wille  · <span class="bverse">yf worship may folowe </span></span><br /><span class="lineMarker">V 20 (HL 985)</span><span class="line">þanne said sir Sabynne  · <span class="bverse">semeliche lord </span></span><br /><span class="line">we ben wyes þe with  · <span class="bverse">þi worship to furthir </span></span><br /><span class="line">Of longe tyme belaft  · <span class="bverse">and ledes þine own </span></span><br /><span class="line">þat we done is þy dede  · <span class="bverse">þere may noman deme elles </span></span><br /><span class="lineMarker">V 24 (HL 989)</span><span class="line">þe doom demed was þere  <span class="bverse">who dos by anoþer </span></span><br /><span class="line">he shałł be souerayn hymsilve  <span class="bverse">seen in þis werke </span></span><br /><span class="line">For as ferfurthe is þe freek  . <span class="bverse">at þe fire ende </span></span><br /><span class="line">þat fleis þe felle  . <span class="bverse">as þat foot holdes </span></span><br /><span class="lineMarker">V 28 (HL 993)</span><span class="line">Betakes titus youre sonne  . <span class="bverse">þis towne forto kepe </span></span><br /><br /><a href="images/V070v.jpg" class="image">V070v</a><span class="line">And here I holde vp myn honde  . <span class="bverse">with hem forto lende </span></span><br /><span class="line">With all þe herte þat I haue  . <span class="bverse">while my lyf lastes </span></span><br /><span class="lineMarker">V 32 (HL 997)</span><span class="line">And þou shalt riden to Rome  . <span class="bverse">and resceiue þe crowne </span></span><br /><span class="line">In honoure Emperoure to be  . <span class="bverse">as þine shapes </span></span><br /><span class="line">So may þe couenut be kepte  <span class="bverse">þat þou to crist madest </span></span><br /><span class="line">þyself hit does þi soudioures doon  . <span class="bverse">be þine assent worchyn </span></span><br /><span class="lineMarker">V 36 (HL 1001)</span><span class="line">þanne with a lyons look  . <span class="bverse">he left vp his eyen </span></span><br /><span class="line">Turnes to Titus anone  . <span class="bverse">and hym þe tale shewed </span></span><br /><span class="line">And as sir Sabynne had said  · <span class="bverse">he hym sone grauntes </span></span><br /><span class="line">To biden with his broþer  . <span class="bverse">till þe burgӡ be yolden </span></span><br /><span class="lineMarker">V 40 (HL 1005)</span><span class="line">I shall tarye on this towne  . <span class="bverse">til I hit taken haue </span></span><br /><span class="line">And maad weies þrougӡ þe wałł  . <span class="bverse">for waynnes and cartes </span></span><br /><span class="line">Sure heestes to holde  <span class="bverse">yif vs hap tides </span></span><br /><span class="line">Or here hewen be  · <span class="bverse">or I harmes passe </span></span><br /><span class="lineMarker">V 44 (HL 1009)</span><span class="line">A booke on a brood shelde  · <span class="bverse">was broght forto swere </span></span><br /><span class="line">Barnes boden to her handes  <span class="bverse">and barons hit kysten </span></span><br /><span class="line">To be leel to þe lord  . <span class="bverse">þat hem leed shuld </span></span><br /><span class="line">sir Titus þe trewe kyng  . <span class="bverse">tiłł þey þe town haddyn </span></span><br /><span class="lineMarker">V 48 (HL 1013)</span><span class="line">Fayn as foule of þe day  . <span class="bverse">was þe kyng þanne </span></span><br /><span class="line">kysses his knyghtes anone  . <span class="bverse">and saies with carfułł wordes </span></span><br /><span class="line">My wele and my worship  · <span class="bverse">ye welden and kepe </span></span><br /><span class="line">For þe tresoure of my trouthe  . <span class="bverse">on þe town honges </span></span><br /><span class="lineMarker">V 52 (HL 1017)</span><span class="line">I nolde þis town were vntane  . <span class="bverse">and þis toures high </span></span><br /><span class="line">For ałł þe glowand goold  <span class="bverse">vndir god riche </span></span><br /><span class="line">Ne no stone in þe steed  . <span class="bverse">stondand were leved </span></span><br /><span class="line">But ałł ouerturned and tilte  . <span class="bverse">temple and oþer </span></span><br /><span class="lineMarker">V 56 (HL 1021)</span><span class="line">Thus laughten he leve  · <span class="bverse">at his ledes ałł </span></span><br /><span class="line">Went wepand away  . <span class="bverse">and on þe walle lokes </span></span><br /><span class="line">Praies god as he goos  . <span class="bverse">hem grace to sende </span></span><br /><br /><a href="images/V071r.jpg" class="image">V071r</a><span class="lineMarker">V 60 (HL 1025)</span><span class="line">Nowe is vaspasian went  <span class="bverse">ouer þe vale stremes </span></span><br /><span class="line">Even entred into Rome  . <span class="bverse">and Emperoure maked </span></span><br /><span class="line">And Titus for þe tithandes  · <span class="bverse">has made so mekell Ioye </span></span><br /><span class="line">þat in his senewes sodainly  . <span class="bverse">a seknesse is fallen </span></span><br /><span class="lineMarker">V 64 (HL 1029)</span><span class="line">þat freek for þe fainesse  . <span class="bverse">of his fadir blisse </span></span><br /><span class="line">with a crampe &amp; a colde  <span class="bverse">caught was so harde </span></span><br /><span class="line">þat his fistes and his feet  <span class="bverse">fyngres and Ioyntes </span></span><br /><span class="line">weryn letchy as a leeke  . <span class="bverse">and lorn haddin þeire strengthe </span></span><br /><span class="lineMarker">V 68 (HL 1033)</span><span class="line">he croked agayn kynde  <span class="bverse">and a creple waxe </span></span><br /><span class="line">whanne þey sawen hym so  . <span class="bverse">many a segge weped </span></span><br /><span class="line">þey senten to þe Citee  <span class="bverse">and soughten a leche </span></span><br /><span class="line">þat coude keuer þe kyng  . <span class="bverse">and condit hym deluered </span></span><br /><span class="lineMarker">V 72 (HL 1037)</span><span class="line">whanne þey þe Cite had sought  . <span class="bverse">with segges aboute </span></span><br /><span class="line">Finde coude þey no freek  . <span class="bverse">þat of surgery coude </span></span><br /><span class="line">Saue one Iosephus  <span class="bverse">surgian was noble </span></span><br /><span class="line">And he graunted forto come  <span class="bverse">with agooda good wille </span></span><br /><span class="lineMarker">V 76 (HL 1041)</span><span class="line">whanne he was comyn to þe kyng  . <span class="bverse">and þe cause wiste </span></span><br /><span class="line">why þe seg sodainly  <span class="bverse">in seknesse was fallen </span></span><br /><span class="line">Till he had kithe his cure  . <span class="bverse">condit he askes </span></span><br /><span class="line">And for a berin of þe burgh  . <span class="bverse">þat he bryngen wolde </span></span><br /><span class="lineMarker">V 80 (HL 1045)</span><span class="line">The kyng was glad and graunted  . <span class="bverse">ałł þat þe gom desires </span></span><br /><span class="line">And he ferked hym furthe  <span class="bverse">and fetched belyve </span></span><br /><span class="line">A man to þe mody kyng  . <span class="bverse">þat he moste hated </span></span><br /><span class="line">And in brynges þe berin  <span class="bverse">to his beddes side </span></span><br /><span class="lineMarker">V 84 (HL 1049)</span><span class="line">whanne Titus saugӡ þe segge  <span class="bverse">sodainly with eye </span></span><br /><span class="line">his hert in hoote ire  . <span class="bverse">sodainly arises </span></span><br /><span class="line">þe blode beganne with þe heete  . <span class="bverse">to breed in þe veynes </span></span><br /><span class="line">And þe senewes to comforte  . <span class="bverse">in þe selve wise </span></span><br /><span class="lineMarker">V 88 (HL 1053)</span><span class="line">Feete and all þe fettures  . <span class="bverse">as þey beforn weryn </span></span><br /><br /><a href="images/V071v.jpg" class="image">V071v</a><span class="line">Thankes god of his grace  . <span class="bverse">and þe good leche </span></span><br /><span class="line">Of all save only his enemy  . <span class="bverse">was so to hym broght </span></span><br /><span class="lineMarker">V 92 (HL 1057)</span><span class="line">þanne said Iosephus sir  . <span class="bverse">þis segge has þe holpen </span></span><br /><span class="line">And he hatӡ ben þy bote  . <span class="bverse">þougӡ þou hym bale woldist </span></span><br /><span class="line">þerfore graunte hym grace  . <span class="bverse">for his good dede </span></span><br /><span class="line">And frende with þy foman  <span class="bverse">þat frendship hatӡ shewed </span></span><br /><span class="lineMarker">V 96 (HL 1061)</span><span class="line">þe kynge saughtled with þe segge  . <span class="bverse">þat hym saved had </span></span><br /><span class="line">And graunted hym grace  . <span class="bverse">to gone where hym liked </span></span><br /><span class="line">Of Iosephus he made Ioye  <span class="bverse">and Iewelles hym raught </span></span><br /><span class="line">Beysauntes byes of goold  . <span class="bverse">broches and rynges </span></span><br /><span class="lineMarker">V 100 (HL 1065)</span><span class="line">But all forsakes þe segge  . <span class="bverse">and to þe Cite yede </span></span><br /><span class="line">But with Condit as he came  . <span class="bverse">kepes he no more </span></span><br /><span class="line">Titus seges þe town  . <span class="bverse">her tene is on honde </span></span><br /><span class="line">For harde hungre and heete  . <span class="bverse">þat hem is bewarpen </span></span><br /><span class="lineMarker">V 104 (HL 1069)</span><span class="line">Nowe of þe teen in þe town  . <span class="bverse">were forto say . </span></span><br /><span class="line">what moreyne and myschieff  . <span class="bverse">for mete is befallen </span></span><br /><span class="line">For iiij daies beforn  . <span class="bverse">þey no food haddin </span></span><br /><span class="line">Noþer Fissӡ ne flessӡ  . <span class="bverse">freeke forto bite </span></span><br /><span class="lineMarker">V 108 (HL 1073)</span><span class="line">Breed ne brothe  . <span class="bverse">ne beste vpon lyve </span></span><br /><span class="line">water ne windregges  . <span class="bverse">but wepyng of hemselve </span></span><br /><span class="line">Olde sheldes &amp; shone  . <span class="bverse">sharpely þey eten </span></span><br /><span class="line">Suche was liuelode for ladies  . <span class="bverse">þat somtyme were sӡene </span></span><br /><span class="lineMarker">V 112 (HL 1077)</span><span class="line">And fele for defaute  <span class="bverse">fellen to grounde </span></span><br /><span class="line">Dede as a durnaile  . <span class="bverse">eche day many C </span></span><br /><span class="line">woo waked þicke  <span class="bverse">as wolves þey ferde </span></span><br /><span class="line">þey had nought in viij daies  . <span class="bverse">ones þeire womfułł </span></span><br /><span class="lineMarker">V 116 (HL 1081)</span><span class="line">And one marion a mylde wif  . <span class="bverse">for defaute of foode </span></span><br /><span class="line">her own barm þat she bare  . <span class="bverse">brad hit on þe gledes </span></span><br /><span class="line">Rostes rib and rigge  . <span class="bverse">with reufull wordes . </span></span><br /><span class="line">And said sonne on eche side  . <span class="bverse">oure sorowe comes on honde </span></span><br /><span class="lineMarker">V 120 (HL 1085)</span><br /><a href="images/V072r.jpg" class="image">V072r</a><span class="line">withynne is hungur so hoote  . <span class="bverse">þat negӡ oure hertes bresten </span></span><br /><span class="line">þerfore yelde þat I þe yafe  . <span class="bverse">and againe turne </span></span><br /><span class="line">þntre þere þou oute come  . <span class="bverse">and etes a shuldre </span></span><br /><span class="lineMarker">V 124 (HL 1089)</span><span class="line">þe smel arose of þe roste  . <span class="bverse">right in þe strete </span></span><br /><span class="line">þat fele fastaunde folke  . <span class="bverse">felten þe sauoure </span></span><br /><span class="line">Sonne þey dasshedin þe doire  <span class="bverse">&amp; said dien shulde þe barin </span></span><br /><span class="line">þat in myscheff had from men  <span class="bverse">good mete leyned </span></span><br /><span class="lineMarker">V 128 (HL 1093)</span><span class="line">þanne said þe worthy wif  <span class="bverse">in woode hungre </span></span><br /><span class="line">Myn owne barm haue I brede  <span class="bverse">and þe bones gnawen </span></span><br /><span class="line">yette haue I saved you some  . <span class="bverse">and a side fette </span></span><br /><span class="line">Of þe barin þat she bare  . <span class="bverse">and al her blood chaunged </span></span><br /><span class="lineMarker">V 132 (HL 1097)</span><span class="line">Furthe wente þey for woo  . <span class="bverse">wepande sore </span></span><br /><span class="line">And said allas in þis liffe  . <span class="bverse">howe longe shułł we dwelle </span></span><br /><span class="line">yit were bettre at a braide  . <span class="bverse">in bataille to die </span></span><br /><span class="line">þanne þus in langur to leve  . <span class="bverse">and lengthe oure pyne </span></span><br /><span class="lineMarker">V 136 (HL 1101)</span><span class="line">þanne þey demed a doom  . <span class="bverse">þat diel was to here </span></span><br /><span class="line">To voide ałł to vile dethe  <span class="bverse">þat vitaille destroiden </span></span><br /><span class="line">wymmen and werke folke  . <span class="bverse">þat werin of eelde </span></span><br /><span class="line">þat nought stoden in stede  <span class="bverse">but þe store marrede </span></span><br /><span class="lineMarker">V 140 (HL 1105)</span><span class="line">After touchede of atrewea trewe  . <span class="bverse">to trete with þe lorde </span></span><br /><span class="line">But Titus wolde nought graunte  . <span class="bverse">for gile þat gomes þought </span></span><br /><span class="line">For he is wis þat is ware  . <span class="bverse">or hym woo happes </span></span><br /><span class="line">Ay with falsede on feere  . <span class="bverse">is faire forto dele </span></span><br /><span class="lineMarker">V 144 (HL 1109)</span><span class="line">To worche vndir þe walles  . <span class="bverse">waies þey casten </span></span><br /><span class="line">whanne Titus wolde no trewe  . <span class="bverse">to þe towne graunten </span></span><br /><span class="line">with masons and mynours  . <span class="bverse">to myne þey begonne </span></span><br /><span class="line">And grubbes fast vndir þe grounde  / <span class="bverse">&amp; lorde gyf vs Ioye </span></span><br /></div><div><h2 align="center">Passus 
                Two
            </h2><span class="lineMarker">V 148 (HL 1113)</span><span class="line">As Titus after on a tyme  . <span class="bverse">abouten þe towne rides </span></span><br /><span class="line">with lx speres of þe sege  . <span class="bverse">seggez a fewe </span></span><br /><span class="line">by þe dike as he rode  . <span class="bverse">oute of a caue </span></span><br /><span class="line">A busshement brake oute  . <span class="bverse">alle of bright hevedes </span></span><br /><span class="lineMarker">V 152 (HL 1117)</span><span class="line">vC fightande men  . <span class="bverse">felle hem aboute </span></span><br /><br /><a href="images/V072v.jpg" class="image">V072v</a><span class="line">þey haddyn wrought a wey  <span class="bverse">and vndir þe walles myned </span></span><br /><span class="line">And Titus turnes hym to  <span class="bverse">withouten tale more </span></span><br /><span class="lineMarker">V 156 (HL 1121)</span><span class="line">Shaftes sheuered were sone  <span class="bverse">sheldes were prissed </span></span><br /><span class="line">Many a segge þrougshotte  . <span class="bverse">with þe sharp ende </span></span><br /><span class="line">Bernes and bright Irne  . <span class="bverse">blody beronne </span></span><br /><span class="line">And many a barin at a braid  . <span class="bverse">brusshed to þe dede </span></span><br /><span class="lineMarker">V 160 (HL 1125)</span><span class="line">þey hewen apon hard steel  . <span class="bverse">with full hettiłł wille </span></span><br /><span class="line">þat þe fire out fleigh  . <span class="bverse">as of Flinte stones </span></span><br /><span class="line">Of þe helme and þe heed  . <span class="bverse">hewen togedre </span></span><br /><span class="line">þe stumpe vndir þe steed feet  . <span class="bverse">in þe steel laste </span></span><br /><span class="lineMarker">V 164 (HL 1129)</span><span class="line">þe yong duke domycyan  . <span class="bverse">of þe dene herde </span></span><br /><span class="line">And Issues oute of þe oost  <span class="bverse">with C speres </span></span><br /><span class="line">þey fellin þe false folke abouten  . <span class="bverse">and felden hem sone </span></span><br /><span class="line">As bestes bretned hem ałł  <span class="bverse">and has his brothre holpyn </span></span><br /><span class="lineMarker">V 168 (HL 1133)</span><span class="line">Thanne Titus toward his tent  . <span class="bverse">turnes belyve </span></span><br /><span class="line">And makes mynours and men  . <span class="bverse">þe myne forto stopp </span></span><br /><span class="line">After propheres hem pees  . <span class="bverse">for pitee þat he hadde </span></span><br /><span class="line">whanne he wist of þeire woo  . <span class="bverse">þat were within closed </span></span><br /><span class="lineMarker">V 172 (HL 1137)</span><span class="line">But Ione þe sinfułł man  . <span class="bverse">þat ałł þe Iewes ladde </span></span><br /><span class="line">Anoþer Symond of assent  . <span class="bverse">forsoken þe profre </span></span><br /><span class="line">And seid leuer in þat liff  . <span class="bverse">lyngen hem were </span></span><br /><span class="line">þanne any renk out of Rome  . <span class="bverse">shulde reioisse of þere sorowe </span></span><br /><span class="lineMarker">V 176 (HL 1141)</span><span class="line">Sale in þe Cite  <span class="bverse">was seson be þanne </span></span><br /><span class="line">was nought for beisaunt to bye  <span class="bverse">þat men bite myght </span></span><br /><span class="line">For a ferthyng worth of foode  <span class="bverse">floreins C </span></span><br /><span class="line">Princes proferin in þe towne  . <span class="bverse">to paien in þe fiste </span></span><br /><span class="lineMarker">V 180 (HL 1145)</span><span class="line">But ałł was botles bale  . <span class="bverse">for whoso brede hadde </span></span><br /><span class="line">Ne wolde a gobet haue gevynne  . <span class="bverse">for golde apon erthe </span></span><br /><span class="line">wymmen falewode fast  <span class="bverse">&amp; þere face chaunged </span></span><br /><span class="line">For feinte þey fellin downe  . <span class="bverse">þat so faire weren </span></span><br /><span class="lineMarker">V 184 (HL 1149)</span><span class="line">SummenSum men swollen as swyne  . <span class="bverse">&amp; sume swarte waxen </span></span><br /><span class="line">Summe were lene on to look  <span class="bverse">as launterne hornes </span></span><br /><span class="line">þe moreyne wax so moche  . <span class="bverse">þat noman coude telle </span></span><br /><br /><a href="images/V073r.jpg" class="image">V073r</a><span class="lineMarker">V 188 (HL 1153)</span><span class="line">But wente with hem to þe walle  . <span class="bverse">&amp; warpen hem ouer </span></span><br /><span class="line">In þe deep of þe dyke  . <span class="bverse">þe dede down fellyn </span></span><br /><span class="line">whanne to Titus þe tale tolde was  . <span class="bverse">of god he tas witnesse </span></span><br /><span class="line">þat he profered hem pees  . <span class="bverse">and pete on hem hadde </span></span><br /><span class="lineMarker">V 192 (HL 1157)</span><span class="line">þanne preied he Iosephus to preche  <span class="bverse">to þe peple &amp; hem forto lerne </span></span><br /><span class="line">Forto saven hemself  . <span class="bverse">and þe Cite yelden </span></span><br /><span class="line">But sone folkes þer sawe  . <span class="bverse">so forto worche </span></span><br /><span class="line">with Symont  . <span class="bverse">þat oþer segge þat ałł þe Cite laddyn </span></span><br /><span class="lineMarker">V 196 (HL 1161)</span><span class="line">Mekełł peple for þe preching  . <span class="bverse">atte posterne yates </span></span><br /><span class="line">Turned out of þe towne  . <span class="bverse">and Titus besechin </span></span><br /><span class="line">To forgyven hem þat gilte  . <span class="bverse">þat þey to criste wroghten </span></span><br /><span class="line">And he grauntes hem grace  . <span class="bverse">&amp; gailer betaught </span></span><br /><span class="lineMarker">V 200 (HL 1165)</span><span class="line">whanne þey mette with mete  . <span class="bverse">vnmyghty þey were </span></span><br /><span class="line">Eny foode to defye  . <span class="bverse">so feinte was þeire strengthe </span></span><br /><span class="line">Fułł þe guttes of golde  <span class="bverse">þe gomes echon hadde </span></span><br /><span class="line">Or þeire fomen shuld þem foonge  . <span class="bverse">her floreynes þei eten </span></span><br /><span class="lineMarker">V 204 (HL NaN)</span><span class="line">whanne hit was broght vpon broode  . <span class="bverse">ledes hem slowen </span></span><br /><span class="line">þey slitten eueriche gomme  <span class="bverse">and þe goolde token </span></span><br /><span class="line">Faynner of þe floreines  . <span class="bverse">þanne of þe frekes alle </span></span><br /><span class="line">yette were þe yates vnshette  <span class="bverse">tille two yeres ende </span></span><br /><span class="lineMarker">V 208 (HL 1174)</span><span class="line">So longe þey soughten hit by seege  . <span class="bverse">or þey þe Citee haddyn </span></span><br /><span class="line">xiC thousande of Iewes  . <span class="bverse">in þe same tyme </span></span><br /><span class="line">Swelte while þe swyng laste  . <span class="bverse">by swerde &amp; by hongre </span></span><br /><span class="line">Nowe Titus councełł has tane  . <span class="bverse">þe towne to assaile </span></span><br /><span class="lineMarker">V 212 (HL 1178)</span><span class="line">To wynne hit on ałł wise  . <span class="bverse">of werlawes handes </span></span><br /><span class="line">And neuer pete ne pees  <span class="bverse">proferen hem more </span></span><br /><span class="line">Ne gome þat he geten may  . <span class="bverse">to no grace taken </span></span><br /><span class="line">þey armed hem als tytte  . <span class="bverse">ałł for þe werre </span></span><br /><span class="lineMarker">V 216 (HL 1182)</span><span class="line">Turned even to þe towne  <span class="bverse">with trumpes and pipes </span></span><br /><span class="line">with Nacornes &amp; grete noise  . <span class="bverse">neghen þe walles </span></span><br /><span class="line">þere many a styff man in stoure  <span class="bverse">stondes on lofte </span></span><br /><span class="line">Sir Sabynne of surry  . <span class="bverse">tille a side yede </span></span><br /><span class="lineMarker">V 220 (HL 1186)</span><br /><a href="images/V073v.jpg" class="image">V073v</a><span class="line">v . Mille . of fyghtande men  . <span class="bverse">aither freek hadde </span></span><br /><span class="line">with many maners of engines  <span class="bverse">&amp; mynours ynoghe </span></span><br /><span class="line">And Titus at þe grete gate  . <span class="bverse">with x Mille helmes </span></span><br /><span class="lineMarker">V 224 (HL 1190)</span><span class="line">Markes mynours at þe walle  . <span class="bverse">þere þey myne shulden </span></span><br /><span class="line">On eche side for assaute  . <span class="bverse">þey setten engynes </span></span><br /><span class="line">And bolde breinyedde meen  . <span class="bverse">in belfreis highe </span></span><br /><span class="line">þanne was but doel and dene  . <span class="bverse">as ałł adowne shulde </span></span><br /><span class="lineMarker">V 228 (HL 1194)</span><span class="line">So eche leuande lede  . <span class="bverse">lasshes on othire </span></span><br /><span class="line">In eche cornere was cry  . <span class="bverse">cratching and wepyng </span></span><br /><span class="line">And many a segge at þe saute  <span class="bverse">sought to þe grownde </span></span><br /><span class="line">Sir Sabynne of surry  <span class="bverse">while þe saute laste </span></span><br /><span class="lineMarker">V 232 (HL 1198)</span><span class="line">laied a ladder to þe walle  . <span class="bverse">and on lofte clymbes </span></span><br /><span class="line">wanne vp to þe walle  . <span class="bverse">þougӡ hym woo happed </span></span><br /><span class="line">And vp standes on þe walle  . <span class="bverse">in his steel weede </span></span><br /><span class="line">vj  . <span class="bverse">he slowe on þe walle . sir Sabynne hymsilven </span></span><br /><span class="lineMarker">V 236 (HL 1202)</span><span class="line">þe vije  . <span class="bverse">hit apon hym an vnhende dente </span></span><br /><span class="line">þat þe braine oute braste  . <span class="bverse">at bothe nase þirles </span></span><br /><span class="line">And Sabynne dede of þe dente  . <span class="bverse">in þe dike falles </span></span><br /><span class="line">þanne Titus wepes for woo  . <span class="bverse">and waries þe stounde </span></span><br /><span class="lineMarker">V 240 (HL 1206)</span><span class="line">Sithen he þat lorde has lorin  . <span class="bverse">þat euer he love shulde </span></span><br /><span class="line">For nowe is a Duke dede  . <span class="bverse">þe doughtiest I trowe </span></span><br /><span class="line">þat euer steed bestrode  . <span class="bverse">oþer steel werede </span></span><br /><span class="line">þanne Titus on þe same side  . <span class="bverse">settes an Engyne </span></span><br /><span class="lineMarker">V 244 (HL 1210)</span><span class="line">A sowe wrought for þe werre  . <span class="bverse">and to þe walle drives </span></span><br /><span class="line">þat all  . <span class="bverse">ouerwalte whereso hit wente . and weies made C . </span></span><br /><span class="line">weren dede of þe dente  . <span class="bverse">and in þe dike laften </span></span><br /><span class="line">Thanne Titus hevis vp his honde  . <span class="bverse">and hevyn kyng þankes </span></span><br /><span class="lineMarker">V 248 (HL 1214)</span><span class="line">þat þey þe Duke isDukeis dethe  . <span class="bverse">so dere haue ybought </span></span><br /><span class="line">þe Iewes þanne praied for pees  . <span class="bverse">þis was þe paske even </span></span><br /><span class="line">And to þe commeliche kyng  . <span class="bverse">þe keies out raghten </span></span><br /><span class="line">Nay traitoures quod Titus  . <span class="bverse">nowe takes hem youreselven </span></span><br /><span class="lineMarker">V 252 (HL 1218)</span><span class="line">Shall no warde on þe walle  . <span class="bverse">vs þe wey setten </span></span><br /><span class="line">we haue geten vs a gate  . <span class="bverse">agains youre wille </span></span><br /><span class="line">þat shall be setteled forsothe  . <span class="bverse">on youre sory kynde </span></span><br /><br /><a href="images/V074r.jpg" class="image">V074r</a><span class="lineMarker">V 256 (HL 1222)</span><span class="line">Ouer þe Citee were seen  <span class="bverse">selcouthe þynges </span></span><br /><span class="line">A bright brennaunde swerde  <span class="bverse">ouer þe burgӡ hanged </span></span><br /><span class="line">withouten holde or helpe  . <span class="bverse">save god isgodis owne </span></span><br /><span class="line">Armed men in þe eire  . <span class="bverse">vppon wondir wise </span></span><br /><span class="lineMarker">V 260 (HL 1226)</span><span class="line">werin ouer þe Cite seen  . <span class="bverse">many sundry tymes </span></span><br /><span class="line">A calf agains kynde  . <span class="bverse">calved in þe temple </span></span><br /><span class="line">An ewe euede a lambe  <span class="bverse">at þe offring tyme </span></span><br /><span class="line">A wy cried on þe walle  . <span class="bverse">wondirly loude </span></span><br /><span class="lineMarker">V 264 (HL 1230)</span><span class="line">Vois of eest vois of west  . <span class="bverse">vois of foure wyndes </span></span><br /><span class="line">And said woo woo  . <span class="bverse">worthe vppon bothe </span></span><br /><span class="line">Ierusalem . þe Iewes towne  <span class="bverse">. and þe Ioly temple </span></span><br /><span class="line">þe same tyme þe towne  . <span class="bverse">was taken and graunted </span></span><br /><span class="lineMarker">V 268 (HL 1234)</span><span class="line">Yette said þe wy on þe walle  . <span class="bverse">one worde more </span></span><br /><span class="line">woo to þe worthy woone  . <span class="bverse">and woo to hymselven </span></span><br /><span class="line">And dede whanne he had said  . <span class="bverse">þrougӡ dent of a slynge </span></span><br /><span class="line">Vp yeden þe yates anone  . <span class="bverse">þey yolden hem alle </span></span><br /><span class="lineMarker">V 272 (HL 1242)</span><span class="line">withouten breinye or brigӡt wede  . <span class="bverse">in þeire bare shertes </span></span><br /><span class="line">From þe none to þe nyght  . <span class="bverse">neuer þey cesed </span></span><br /><span class="line">But ay man after man  <span class="bverse">mercy besoughten </span></span><br /><span class="line">Titus þanne into þe towne  . <span class="bverse">takes þe way </span></span><br /><span class="lineMarker">V 276 (HL 1246)</span><span class="line">Myght no man stonde in þe stretes  <span class="bverse">for stynke of dede corses </span></span><br /><span class="line">þe peple on þe pament  . <span class="bverse">was pete to beholde </span></span><br /><span class="line">þat were enfamyned for faute  . <span class="bverse">whanne þey fode wanted </span></span><br /><span class="line">was noght on ladies beleft  <span class="bverse">but þe hide and bones </span></span><br /><span class="lineMarker">V 280 (HL 1250)</span><span class="line">þat were fresshe tofore  . <span class="bverse">and faire to beholde </span></span><br /><span class="line">Burgeis with belies  . <span class="bverse">as barełł or þat tyme </span></span><br /><span class="line">were no gretter þanne a grehonde  . <span class="bverse">to gripe in þe middell </span></span><br /><span class="line">Titus taries noght for þat  . <span class="bverse">but to þe temple wendes </span></span><br /><span class="lineMarker">V 284 (HL 1254)</span><span class="line">þat was all railled þe roof  . <span class="bverse">with rubies grete </span></span><br /><span class="line">with peerles and baleis  . <span class="bverse">þat ałł þe place ferde </span></span><br /><span class="line">As glemende as golde fire  . <span class="bverse">þat on golde flikes </span></span><br /><span class="line">þe durres fułł of diamaundes  . <span class="bverse">dreven were þicke </span></span><br /><span class="lineMarker">V 288 (HL 1258)</span><br /><a href="images/V074v.jpg" class="image">V074v</a><span class="line">þat ay lemed ligӡt  . <span class="bverse">as laumpes þey shyne </span></span><br /><span class="line">þurt no candełł be kindelled  . <span class="bverse">clerkes see to rise </span></span><br /><span class="line">þe Romaines waiten on þe werke  . <span class="bverse">and warien þe Iewes </span></span><br /><span class="lineMarker">V 292 (HL 1262)</span><span class="line">þat euer so preciouse a place  . <span class="bverse">shuld perisshe for synne </span></span><br /><span class="line">Out þe tresoure to take  . <span class="bverse">Titus commaundes </span></span><br /><span class="line">And downe to betin þe belde  . <span class="bverse">and brenne it to þe erthe </span></span><br /><span class="line">þere was plente in place  . <span class="bverse">of many preciouse stones </span></span><br /><span class="lineMarker">V 296 (HL 1266)</span><span class="line">grete gaddes of goolde  . <span class="bverse">whoso gripe luste </span></span><br /><span class="line">Plates peces of price  . <span class="bverse">and polshed vessełł </span></span><br /><span class="line">Bassins of brent goold  . <span class="bverse">and mekle brigӡt gere </span></span><br /><span class="line">Peleres massy made  . <span class="bverse">of metalles fele </span></span><br /><span class="lineMarker">V 300 (HL 1270)</span><span class="line">In copper' craftely caste  . <span class="bverse">and in clene silvir' </span></span><br /><span class="line">Peinted with pure golde  . <span class="bverse">ałł þe place ouer </span></span><br /><span class="line">The Romaines rente it down  . <span class="bverse">and to Rome ledden </span></span><br /><span class="line">whanne þey þe Cite had sougӡt  . <span class="bverse">in þe selve wise </span></span><br /><span class="lineMarker">V 304 (HL 1274)</span><span class="line">Tełł coude no tonge þe  . <span class="bverse">tresoure þat þe founde </span></span><br /><span class="line">Iuelles for Ioly men  . <span class="bverse">gemmes fułł riche </span></span><br /><span class="line">And floreines of fyne golde  . <span class="bverse">no freek wanted </span></span><br /><span class="line">Riche pelure and palle  . <span class="bverse">princes to were </span></span><br /><span class="lineMarker">V 308 (HL 1278)</span><span class="line">Beisauntes bies of goolde  . <span class="bverse">broches and rynges </span></span><br /><span class="line">Clene cloþes of silke  . <span class="bverse">cartes to fulle </span></span><br /><span class="line">wherof wanted no wy  . <span class="bverse">but chese what hym liked </span></span><br /><span class="line">Nowe masons and mynoures  . <span class="bverse">haue þe moolde sougӡt </span></span><br /><span class="lineMarker">V 312 (HL 1282)</span><span class="line">with pycoyse and oþer crafte  . <span class="bverse">perced þe walles </span></span><br /><span class="line">hewen þrougӡ hard stone  . <span class="bverse">and drof hem to grounde </span></span><br /><span class="line">þat ałł derked þe dike  . <span class="bverse">of duste and of poudre </span></span><br /><span class="line">So þey wrought at þe walle  . <span class="bverse">all þe weke tyme </span></span><br /><span class="lineMarker">V 316 (HL 1286)</span><span class="line">Tiłł ałł þe riche Cite  <span class="bverse">was so sued aboute </span></span><br /><span class="line">Ałł þey made pleine  . <span class="bverse">þere þe walle stoode </span></span><br /><span class="line">Bothe temple and toure  <span class="bverse">and ałł þe towne ouer </span></span><br /><span class="line">þere was no stone in þe steed  . <span class="bverse">stondaun? on lofte </span></span><br /><span class="lineMarker">V 320 (HL 1290)</span><span class="line">Morter ne mud wall  <span class="bverse">but to mukke fellin </span></span><br /><span class="line">Noþer tymbre ne tre  . <span class="bverse">on temple ne oþere </span></span><br /><span class="line">But down betin and brente  . <span class="bverse">ałł to blak erthe </span></span><br /><span class="line">whanne þe temple was ouertelte  . <span class="bverse">Titus commaundes </span></span><br /><span class="lineMarker">V 324 (HL 1294)</span><br /><a href="images/V075r.jpg" class="image">V075r</a><span class="line">Sithen þey sewen hit with salte  . <span class="bverse">and seyden þis wordes </span></span><br /><span class="line">Nowe þis stalwortӡ steede  . <span class="bverse">distroied is foreuer </span></span><br /><span class="line">And sithenne Titus was sette  . <span class="bverse">in a seege riche </span></span><br /><span class="lineMarker">V 328 (HL 1298)</span><span class="line">To iuge þe Iewes  . <span class="bverse">a Iustice hymsilven </span></span><br /><span class="line">Criours called hem furthe  . <span class="bverse">as þey þat crist slowen </span></span><br /><span class="line">And bade Pylat appiere  . <span class="bverse">þat prouost was þanne </span></span><br /><span class="line">Pylat profferes hym furth  . <span class="bverse">appieres atte barre </span></span><br /><span class="lineMarker">V 332 (HL 1302)</span><span class="line">And Titus freines þe freek  <span class="bverse">ałł with faire wordes </span></span><br /><span class="line">whanne crist of dawe was done  . <span class="bverse">and to þe dede yode </span></span><br /><span class="line">Of þe hethyng þat he had  . <span class="bverse">and þe harde woundes </span></span><br /><span class="line">þanne melles þe man  . <span class="bverse">and þe maner tolde </span></span><br /><span class="lineMarker">V 336 (HL 1306)</span><span class="line">howe ałł þe dede was done  . <span class="bverse">whanne he dethe þoled </span></span><br /><span class="line">For xxxti pens in a pooke  . <span class="bverse">his postill hym solde </span></span><br /><span class="line">So was he bargained and bogӡt  <span class="bverse">and as a beste quelled </span></span><br /><span class="line">Cursed be he quod þe kyng  . <span class="bverse">þat þe achat made </span></span><br /><span class="lineMarker">V 340 (HL 1310)</span><span class="line">he wax marchaunt of mysse  . <span class="bverse">whanne he money fonged </span></span><br /><span class="line">To selle so preciouse a prince  . <span class="bverse">for penies so fewe </span></span><br /><span class="line">þough euery ferthing had ben worth  . <span class="bverse">floreines a Mille </span></span><br /><span class="line">But I shall marchaundise make  . <span class="bverse">in mynde of þat oþer </span></span><br /><span class="lineMarker">V 344 (HL 1314)</span><span class="line">That shałł ben hethyng tille hem  <span class="bverse">or I hennes wende </span></span><br /><span class="line">All þat her bodies wołł bye  . <span class="bverse">or bargaine make </span></span><br /><span class="line">By lowere price forto passe  . <span class="bverse">þanne þe prophete </span></span><br /><span class="line">he made in myddes þe oost  . <span class="bverse">a market to crye </span></span><br /><span class="lineMarker">V 348 (HL 1318)</span><span class="line">Ałł þat chaffarre wolde chepe  . <span class="bverse">chepes to have </span></span><br /><span class="line">Ay for Id of price  . <span class="bverse">whoso pay wolde </span></span><br /><span class="line">xxxti Iewes in athrumea thrume  . <span class="bverse">þronghen in ropes </span></span><br /><span class="line">So were þey bargained and bought  . <span class="bverse">and dreven out of londe </span></span><br /><span class="lineMarker">V 352 (HL 1322)</span><span class="line">þat neuer sithen on þat side  . <span class="bverse">come sege of hem more </span></span><br /><span class="line">Ne man þat leved on þat lay  . <span class="bverse">shulde in þat londe dwelle </span></span><br /><span class="line">Man womman ne childe  . <span class="bverse">Titus commaundes </span></span><br /><span class="line">Iosephus þe gentiłł clerke  . <span class="bverse">was Ioyned to Rome </span></span><br /><span class="lineMarker">V 356 (HL 1326)</span><span class="line">þar of þis mater and moo  . <span class="bverse">made faire bokes </span></span><br /><span class="line">And Pilat into prisoun  <span class="bverse">to pyne foreuere </span></span><br /><span class="line">At vettury þere he vengeaunce  . <span class="bverse">and vile dethe þoled </span></span><br /><br /><a href="images/V075v.jpg" class="image">V075v</a><span class="lineMarker">V 360 (HL 1338)</span><span class="line">Trussen þeire tresoure  . <span class="bverse">and trumpen vp þe sege </span></span><br /><span class="line">wenten singyng away  . <span class="bverse">whanne þey her wille haddyn </span></span><br /><span class="line">And home riden to Rome  . <span class="bverse">nowe rede vs oure lord </span></span><br /></div><span class="bottomCenter">¶ Destructio Ierusalem perVaspasianum&amp; Titum</span><br /></span></body></html>